\documentclass[12pt]{article}
\usepackage{Dzyadyk2019}

\begin{document}

\begin{center}

\textbf{\Large \sc Математичні мотиви у творах сучасних українських художників}\\[1ex]


\textbf{Маслюченко В. К.${}^1$, Маслюченко Г.-Ж. Я.${}^2$} \\ [0.4ex]

$^1$ Чернівецький національний університет імені Юрія Федьковича, Чернівці, Україна\\ % інформація для першого автора, вказується офіційна назва установи
$^2$ Чернівецький національний університет імені Юрія Федьковича, Чернівці, Україна\\ % інформація для другого автора
\textit{v.maslyuchenko@gmail.com},  \textit{galarta@ukr.net}%e-mail авторів(а)

\end{center}

Математика і малярство -- ці два цілком різні види інтелектуальної діяльності людини, все ж мають багато спільних точок дотику і навіть однакову мотивацію. Так, відомий вислів Ґеорґа Кантора "Суть математики -- це її свобода" цілком можна прикласти і до сучасного малярства. Впливи математики на малярство, чи, загальніше, на мистецтво, спостерігаються з давніх-давен, досить згадати  тут лише такі імена як Леонардо да Вінчі та Альбрехт Дюрер. Ці впливи не оминули своєю увагою дослідника мистецтва (див., наприклад, праці [1-4]). Тут фігурують такі художники як Франтішек Купка, Василь Кандинський, Піт Мондріан, Антон Штанковський, Казимир Малевич, Мауріц Ешер та їх послідовники. Особливе місце займає творчість відомого математика і художника Анатолія Фоменка [5].

Математичні мотиви зустрічаємо і у творчості учасників Першої всеукраїнської бієнале левкасу [6], що проходила цьогоріч у Києві. У каталозі [6] подано репродукції творів 91 митця. Чернівецький скульптор і художник Святослав Вірста взяв участь у цій виставці зі своїм новим твором "Я формула" [6, с.31], що йде в руслі його ж мистецького проекту з однойменною назвою (див. про нього у працях [4] і [7]). Виставка робіт з успіхом експонувалася в Чернівцях у листопаді 2017 року. Ідея митця полягає в тому, що математична формула має свою красу і може виступати як матеріал для твору мистецтва. У згаданому творі на темному тлі квадрата $60\times60$, покритому хаотичним плетивом ліній, нижче розкладів якихось функцій $Q(z), G(z) $ у степеневі ряди світяться і чудові формули для числа $\pi$, такі як формула Валліса для $\frac{\pi}{2}$, формула Лейбніца для $\frac{\pi}{4}$ і формула Ейлера для $\frac{\pi^{2}}{6}$, ці досконалі витвори людської думки, як ознака перемоги розуму над хаосом. Молодий український художник Богдан Локатир подав на бієнале свій твір "Золоте січення" [6, с.59], у якому в прямокутнику, поділеному на три частини за золотим перерізом $\frac{a}{b} = \frac{b}{c} = \varphi= \frac{1+ \sqrt{5}}{2} \thickapprox 1,62 $ зображене  їжакоподібне створіння, оповите золотою спіраллю. Його тлумачення потребує зусиль як і "Чорний квадрат" К. Малевича. Спеціальну нагороду бієнале отримав твір "Супрематичний Т. Г. Шевченко" [6, с.90] чернівецького художника  Анатолія Федірка, у якому теж присутні математичні мотиви у дусі супрематизму К. Малевича. 


\medskip

\small

1. Волкогонов А. В. Математика и искуство. --- М.: Просвещение, 2000, ---400 с.

2. Шлык В. А. Фракталы в абстрактном искусстве и дизайн // Известия Челябинсого научного центра. -- 2004. -- вып. 1 (22). -- С. 231-244.

3. Маслюченко В. К. Маслюченко Г.-Ж. Я. Математика в мистецтві:історія і сучасність. //  Прикарпатьський вісник НТШ. Число.-- 2018, -- 1(45). -- С. 230 - 234.

4. Маслюченко В. К. Маслюченко Г.-Ж. Я. Про впливи математики на мистецтво. // Вісник Львів. ун-ту. Серія мех.-мат., -- 2018, -- 86. -- С. 39-44

5. Fomenko A. T. Mathematikal impressions. -- American Math. Society, USA, -- 1990.

6. Перша всеукраїнська бієнале левкасу. -- Київ, 2019. -- 108 с.

7. Маслюченко В. К., Матвіїшин Г. Я. Мистецький проект "Я формула" // VII міжнар. наук.-пр. конф. "Математика. Інформаційні технології. Освіта", Світязь, 3-5 червня 2018 р., тези доповідей. -- Луцьк: ПП Іванюк В.П., 2018. -- С. 160-161.

\end{document} 