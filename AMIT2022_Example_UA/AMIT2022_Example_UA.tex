\documentclass[a5paper, 10pt]{article}

\usepackage[T2A]{fontenc}
\usepackage[cp1251]{inputenc}
\usepackage[english,russian,ukrainian]{babel}

\usepackage{amsmath,amssymb,latexsym,enumerate,AMIT2022}

\begin{document}

\title{Застосування алгоритму NSA в системі захисту комп'ютерної мережі}

\authors{Галина Мельник}

\email{g.melnik@chnu.edu.ua}

\address{Чернівецький національний університет імені Юрія Федьковича}

Щороку мільйони людей страждають від збоїв у системі кібербезпеки в різних галузях, а середня річна вартість збитків тільки у США сягає 6,5 мільйонів доларів. Очікується, що складність і масштаби кіберзагроз будуть зростати, але наші засоби захисту залишаються рудиментарними. У переважній більшості поточна стратегія полягає у визначенні загроз, а потім у побудові систем захисту, які здебільшого зосереджені на запобіганні проникненню несанкціонованих користувачів, вірусів або програм. Проте, коли зловмисники проходять через захисний бар’єр, інформація є відкритою для ушкодження чи викрадення. Без деяких засобів відстеження шкідливих дій, що були б впроваджені в систему, поточні засоби захисту не в змозі подати сигнал тривоги, аж поки не стає явною активність зловмисника. 

В представлених дослідженнях автор пропонує звернутися до біології. Завдяки еволюції природа створила з людини надзвичайно складну фортецю, яка блокує зовнішні чужорідні мікроорганізми і жорстоко атакує внутрішні загрози. Ці епічні битви ведуться на кілька фронтів. Подібно до брандмауера, наша шкіра є міцною, адаптивною і постійно оновлюється для посилення своєї міцності. Хоча, всі стіни можливо зруйнувати. У кібербезпеці втрачена стіна, швидше за все, означає програну битву. Біологічна війна малює зовсім іншу картину. Як тільки зловмисники прориваються, наш внутрішній захист, — імунна система — починає активізуватися. Вона вивчає та запам’ятовує те, що є нормальним. Тому, коли трапляються відхилення, якими б складними чи незнайомими вони не були, імунна система знає як реагувати. Подібність між кібер- та біологічною війною важко ігнорувати: в обох випадках ми маємо справу з супротивниками, що розвиваються, ускладнюються та поступово змінюють засоби атаки.

З початку 1980-х років науковці працювали над ідеєю кіберімунітету. З прогресом у АІ та глибокому навчанні побудовані алгоритми починають відтворюватися дві основні характеристики штучної імунної системи (AIS) — навчання та пам’ять \cite{surname_l_1}. Мета дослідження автора полягає у перевірці доцільності використання моделі AIS в комп’ютерних мережах задля виявлення несанкціонованих дій та аномальної поведінки мережевих даних. У доповіді представлено концепцію моделі AIS для виявлення вторгнень, що використовує набір даних штучного захоплення пакетів та загальні Інтернет-протоколи. Для реалізації системи захисту мережі пропонується використовувати алгоритм негативного відбору (NSA). Виявлення відхилень за допомогою NSA базується на створенні детекторів, які потім використовуються для пошуку моделей аномалій у мережі.

Концептуально цей підхід можна описати наступним чином. На кроці ініціалізації формується набір даних, що містить усі репрезентативні вибірки. Далі випадковим чином генеруються кандидати-детектори і порівнюються з репрезентативним набором. Зауважимо, що, як і в біологічному негативному відборі Т-клітин, зберігаються лише ті детектори, які не відповідають жодному елементу набору репрезентативних зразків.

Покладемо $[x_1,x_2,…,x_L]$ та $[w_1,w_2,…,w_L]$ -- два дійсні вектори, що визначають репрезентативну («власну») вибірку та детектор-кандидат, відповідно, де L є їхнім спільним порядком. Ступінь відповідності d між $[x_1,x_2,…,x_L]$ і $[w_1,w_2,…,w_L]$ можна обчислити на основі відстані Евкліда:
\begin{equation}
d=\sqrt{\sum_{i=1}^{L}{(x_i-w_i)}^2}. \label{surname_eq_1}
\end{equation}

На наступному кроці d порівнюється з попередньо встановленим порогом $\lambda$, і отримується похибка узгодження детектора E:
\begin{equation}
E=d-\lambda. \label{surname_eq_2}
\end{equation}

Якщо $E>0$, тоді детектор $[w_1,w_2,…,w_L]$ не відповідає репрезентативному зразку $[x_1,x_2,…,x_L]$. Якщо ж $[w_1,w_2,…,w_L]$ не відповідає всім представленим зразкам, його буде включено до набору детектора. З іншого боку, якщо $E\geqslant0$, вважаємо, що детектор $[w_1,w_2,…,w_L]$ відповідає зразку $[x_1,x_2,…,x_L]$, і, отже, може бути відхиленим. Після того, як певна кількість кваліфікованих детекторів була згенерована такою процедурою негативного відбору, вони використовуються для виявлення «невласних» (новинок, аномалій) у вхідних зразках. Тобто, коли новий зразок $[\acute x_1,\acute x_2, \ldots, \acute x_L]$, співпадає з $[w_1,w_2,…,w_L]$, тоді й фіксується наявна аномалія.

Представлена модель має здатність виявляти вторгнення в штучний набір мережевих даних. Це доводить, що алгоритм AIS працює, і сприяє розумінню того, що, за умови використання програмної реалізації моделі для даних комп’ютерної мережі реального часу, вона працюватиме успішно та запобігатиме атакам.


\begin{thebibliography}{99}
\bibitem{surname_l_1} de Castro L. N., Timmis J. Artificial Immune Systems: A New Computational Intelligence Approach. London: Springer-Verlag. -- 2002. -- 357 ~p.
\end{thebibliography}

\end{document} 