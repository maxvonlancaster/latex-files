\documentclass[a4paper,12pt]{article}
\usepackage{cmap}
\usepackage[cp1251]{inputenc}
\usepackage[english, ukrainian, russian]{babel}
\usepackage[left=2cm,right=1.5cm,top=2cm,bottom=2cm]{geometry}
\usepackage{amssymb}

\begin{document}

\fontsize{14}{16pt}\selectfont

\begin{flushright}

Маслюченко В. К., Мельник В. С.
\end{flushright}

\section*{Про рівномірну відстань до різних функціональних класів}

Як відомо, \textit{функція першого класу Бера} $f:X\rightarrow \mathbb{R}$, що задана на топологічному просторі $X$,~--- це поточкова границя деякої послідовності неперервних функцій $f_{n}:X\rightarrow \mathbb{R}$. Зрозуміло, що коли $f$~--- розривна, то вона не може бути рівномірною границею неперервних функцій $f_{n}$ і тому для неї \textit{рівномірна відстань} $$d(f,C(X))=\inf\{||f-g|| : g\in C(X)\}>0$$ (тут $|| h||=\sup\limits_{x\in X}^{}|h(x)|$ і $C(X)$ - простір неперервних функцій $g:X\rightarrow \mathbb{R}$). Виникає питання : а чи не можна знайти цю відстань $d(f,C(X))$? Виявляється, що можна. Наприклад, для функції $f(x)=\textmd{sgn}x$ відстань $d(f,C(\mathbb{R}))=1$ і функція $g(x)=0$ буде найближчою до $f$ неперервною функцією, а для цілої частини $f(x)=[x]$ уже $d(f,C(\mathbb{R}))=\frac{1}{2}$ і найближчою неперервною функцією буде $f(x)=x-\frac{1}{2}$.

Має місце і загальний результат.

\textbf{Теорема 1.} Нехай $X$~--- нормальний топологічний простір, $f:X\rightarrow \mathbb{R}$ - довільна функція і $\omega_{f}$ її коливання. Тоді $$d(f,C(X))=\frac{1}{2}||\omega_{f}||,$$ причому існує така функція $g\in C(X)$, що $|| f-g||=d(f,C(X))$.

Цей результат для метризовних просторів фактично встановив Г.Ган [1], явно його не сформулювавши. Для паракомпактного простору $X$, обмеженої функції $f:X\rightarrow \mathbb{R}$ і простору $C_{b}(X)$ всіх обмежених неперервних функцій $g:X\rightarrow \mathbb{R}$ рівність $d(f,C_{b}(X))=\frac{1}{2}||\omega_{f}||$ була доведена в монографії [2]. Загальна версія була отримана в праці [3]. Доведення базується на теоремі Гана-Д'єдонне-Тонґа-Катетова [4, с.105]: для напінеперервних відповідно зверху і знизу функцій $f:X\rightarrow \mathbb{R}$ і $g:X\rightarrow \mathbb{R}$, заданих на нормальному просторі $X$ і таких, що $f(x)\leq g(x)$ на $X$, існує неперервна функція $h:X\rightarrow \mathbb{R}$, для якої $f(x)\leq h(x)\leq g(x)$ на $X$.

Зрозуміло, що задачу про знаходження рівномірної відстані $$d(f,E)=\inf\{|| f-g|| : g\in E\}$$ можна поставити і для будь-якого непорожнього функціонального класу $E$, що міститься в $\mathbb{R}^{X}$. У XX столітті з'явилося багато класів функцій, близьких до неперервних : квазінеперервні, ледь неперервні, майже неперервні функції, тощо. Чи можна для таких класів отримати формули, що аналогічні рівності з теореми 1 ?

Нагадаємо, що функція $f:X\rightarrow \mathbb{R}$ називається \textit{квазінеперервною в точці} $x_{0}$ з $X$, якщо для довільного $\varepsilon>0$ і довільного околу $U$ точки $x_{0}$ в $X$ існує така відкрита в $X$ і непорожня множина $G$, що $G\subseteq U$ і $| f(x)-f(x_{0})|<\varepsilon$, як тільки $x\in G$. Множину всіх функцій $f:X\rightarrow \mathbb{R}$, які квазінеперервні в точці $x_{0}$, ми позначаємо символом $K_{x_{0}}(X)$. Функція $f$ називається \textit{квазінеперервною}, якщо вона є такою в кожній точці з простору $X$. Множину таких функцій ми позначаємо $K(X)$.

Спочатку ми задались питанням про знаходження відстаней $d(f,K_{0}(\mathbb{R}))$ і $d(f,K(\mathbb{R}))$ від деяких конкретних не квазінеперервних у точці $0$ функцій $f$. Так, для функції $f(x)=\textmd{sgn}x$ тут уже $d(f,K_{0}(\mathbb{R}))=d(f,K(\mathbb{R}))=\frac{1}{2}$ (найближча квазінеперервна функція~--- це функція $g:\mathbb{R}\rightarrow \mathbb{R}$, для якої $g(x)=\frac{1}{2}$ при $x\geq 0$ і $g(x)=-\frac{1}{2}$ при $x<0$), а для функції $f(x)=\sin \frac{1}{x}$ при $x\neq 0$ і $f(0)=b$, де $| b|>1$, $d(f,K_{0}(\mathbb{R}))=\frac{| b|-1}{2}=d(f,K(\mathbb{R}))$.

Загальний результат отримується з допомогою поняття граничної множини, означення якої ми тут нагадуємо. Нехай $X$ і $Y$ - топологічні простори, $D\subseteq X$, $x_{0}\in \overline{D}$, $\mathcal{U}_{x_{0}}$~--- система всіх околів точки $x_{0}$ у просторі $X$ і $f:D\rightarrow Y$ - відображення. Перетин $C(f,x_{0})=\bigcap\limits_{U\in\ \mathcal{U}_{x_{0}}}^{}\overline{f(U\bigcap D)}$~--- це і є \textit{гранична множина функції} $f$ \textit{у точці} $x_{0}$.

Нехай $\rho(x,A)=\inf\{|x-y|:y\in A\}$ - відстань від точки $x$ до непорожньої множини $A$ на числовій осі.

\textbf{Теорема 2.} Нехай $X$~--- топологічний простір з першою аксіомою зліченності, $x_{0}$~--- неізольована точка в $X$, для якої множина $\{x_{0}\}$ замкнена в $X$, $f:X\rightarrow \mathbb{R}$~--- обмежена функція, яка неперервна при $x\neq x_{0}$, і $\dot{f}=f|_{X\setminus x_{0}}$. Тоді $$d(f,K_{x_{0}}(X))=d(f,K(X))=\frac{1}{2} \rho (f(x_{0}),C(\dot{f},x_{0})),$$
причому існує функція $g\in K(X)$, для якої $||f-g||=d(f,K(X))$.

\begin{center}
\textbf{Література}
\end{center}

1. Hahn H. Uber halbstetige und unstetige Functionen // Sitzungsberichte Akad.Wiss.\\Wien.Math.~---naturwiss.Kl.Abt.IIa.~--- 1917.~--- \textbf{126}.~--- S.91-110.

2.  Benyamini Y., Lindenstrauss J. Geometric nonlinear functional analysis. V.1.~--- Amer.Math.Soc., 2000.~--- 488p.

3. Маслюченко В. К., Мельник В. С. Про рівномірне відхилення від простору неперервних функцій (у друці)

4. Энгелькинг Р. Общая топология.~--- М.: Мир, 1986.~--- 752 с.


\end{document}
