\documentclass[a4paper,12pt]{article}
\usepackage{cmap}
\usepackage[cp1251]{inputenc}
\usepackage[english, ukrainian, russian]{babel}
\usepackage[left=2cm,right=1.5cm,top=2cm,bottom=2cm]{geometry}
\usepackage{amssymb}

\begin{document}

\begin{flushleft}
УДК 517.5

В. К. Маслюченко (Чернівецький національний університет імені Ю.Федьковича, Чернівці)

В. С. Мельник (Чернівецький національний університет імені Ю.Федьковича, Чернівці)
\end{flushleft}

\begin{center}
\section*{Про рівномірне відхилення від простору неперервних функцій}
\end{center}

\begin{center}
\parbox{15cm}{
Доведено, що для нормального простору $X$ і довільної функції $f:X\rightarrow \mathbb{R}$ рівномірне відхилення $d(f,C(X))$ функції $f$ від простору $C(X)$ всіх неперервних функцій $g:X\rightarrow \mathbb{R}$ дорівнює половині рівномірної норми $\|\omega_{f}\|$ коливання $\omega_{f}$ функції $f$, причому воно досягається на деякій функції $g$ з $C(X)$.\\[5pt]

It's proven that for the normal space $X$ and any function $f:X\rightarrow \mathbb{R}$ uniform distance $d(f,C(X))$ of function $f$ from the space $C(X)$ of all continuous functions $g:X\rightarrow \mathbb{R}$ is equal to the half of the uniform norm $\|\omega_{f}\|$ of the function's $f$ oscillation $\omega_{f}$ and it is reached on some function $g$ from $C(X)$.}
\end{center}

\textbf{1. Вступ.} У праці Й.Бен'яміні та Й. Лінденштраусса [1, с.23] був отриманий один результат про рівномірну відстань $d(f,C_{b}(X))$ від довільної обмеженої функції $f:X\rightarrow \mathbb{R}$, заданої на паракомпактному просторі $X$, до простору $C_{b}(X)$ всіх неперервних і обмежених функцій $g:X\rightarrow \mathbb{R}$. Доведення базувалося на відомій теоремі Гана-Д'єдонне-Тонґа-Катетова (див. [2, с.105] і вказану там літературу), яку автори довели для паракомпактного простору з допомогою теореми Майкла про селекцію. Між тим ця теорема справджується для нормальних просторів і є для них характеристичною. Крім того, в [3] незалежно від [1] було знайдене рівномірне відхилення деяких функцій $f:\mathbb{R} \rightarrow \mathbb{R}$ від простору $C(\mathbb{R})$ усіх неперервних функцій $g:\mathbb{R} \rightarrow \mathbb{R}$, зокрема, для необмеженої функції $f(x)=[x]$.

Тому постало природне питання про розширення згаданого результату з [1], тобто про знаходження рівномірного відхилення $$d(f,C(X))=\inf_{g\in C(X)}\sup_{x\in X}|f(x)-g(x)|$$ довільної функції $f:X\rightarrow \mathbb{R}$ від простору $C(X)$ усіх неперервних функцій $g:X\rightarrow \mathbb{R}$. Саме це і здійснюється у даній праці.

\textbf{2. Відхилення та рівномірне відхилення.} Нагадаємо [4, с.11], що \textit{відхилення} на множині $M$~--- це функція $d:M^{2}\rightarrow[0,+\infty]$, яка задовольняє умови:

  E1. $d(f,f)=0$ для кожного $f\in M$

  E2. $d(f,g)=d(g,f)$ для довільних $f$ і $g$ з $M$

  E3. $d(f,g)\leq d(f,h)+d(h,g)$ для довільних $f$, $g$ і $h$ з $M$

Якщо $0\leq d(f,g)<+\infty$, то відхилення $d$ називається \textit{відстанню} або \textit{метрикою} на $M$. Відхилення ж може набувати і значення $+\infty$.

Нехай $(M,d)$~--- простір з відхиленням $d$ на $M$, $\varnothing\neq E\subseteq M$ і $f\in M$. Число $$d(f,E)=\inf\verb|{|d(f,g): g\in E\verb|}|$$ називається \textit{відхиленням елемента} $f$ \textit{від множини} $E$. Зрозуміло, що $0\leq d(f,E)\leq+\infty$. Якщо $d$~--- метрика, то $0\leq d(f,E)<+\infty$.

Зокрема, нехай $X$~--- довільна множина і $M=\mathbb{R}^{X}$~--- сукупність усіх функцій $f:X\rightarrow \mathbb{R}$. Для кожної функції $f\in \mathbb{R}^{X}$ покладемо $$\|f\|=\sup_{x\in X}|f(x)|$$.

Легко перевірити, що функція $f\mapsto\|f\|$ має такі властивості:

  N1. $0\leq\|f\|\leq+\infty$ для кожного $f\in \mathbb{R}^{X}$;

  N2. $\|f\|=0\Leftrightarrow f=0$ для кожного $f\in \mathbb{R}^{X}$;

  N3. $\|\lambda f\|=|\lambda| \|f\|$ для довільних $\lambda\in\mathbb{R}$ і
$f\in \mathbb{R}^{X}$;

  N4. $\|f+g\|\leq\|f\|+\|g\|$ для будь-яких $f,g\in \mathbb{R}^{X}$.

Допускаючи вільність мови, назвемо введену функцію $\|\cdot\|$ \textit{рівномірною нормою на} $\mathbb{R}^{X}$, хоча вона може набувати і значення $+\infty$.

З властивостей N1-N4 нескладно вивести, що формулою $$d(f,g)=\|f-g\|$$ визначається відхилення на множині $\mathbb{R}^{X}$, яке ми будемо називати \textit{рівномірним відхиленням}. Це відхилення породжує \textit{рівномірне відхилення} $$d(f,E)=\inf\{\|f-g\|:g\in E\}$$ \textit{функції} $f:X\rightarrow \mathbb{R}$ \textit{від непорожньої підмножини} $E$ \textit{простору} $\mathbb{R}^{X}$, зокрема, рівномірне відхилення $d(f,C(X))$ функції $f$ від простору $C(X)$ всіх неперервних функцій $g:X\rightarrow \mathbb{R}$, якщо $X$~--- це топологічний простір.

Для ілюстрації знайдемо відхилення $d(f,C(\mathbb{R}))$ для деяких розривних функцій. Символом $\chi_{A}$ ми будемо позначати характеристичну функцію $\chi_{A}:X\rightarrow \mathbb{R}$ множини $A\subseteq X$, для якої $\chi_{A}(x)=1$, якщо $x\in A$, і $\chi_{A}(x)=0$, якщо $x\in X\setminus A$.

\textbf{Твердження 1.} Нехай $f=sgn=\chi_{[0,+\infty)}-\chi_{(-\infty,0]}$ і $0$~--- нульова функція на $\mathbb{R}$. Тоді $$d(f,C(\mathbb{R}))=\|f-0\|=\|f\|=1$$

\textit{Доведення.} Оскільки $0\in C(\mathbb{R})$ і $\|f\|=1$, то $d(f,C(\mathbb{R}))\leq\| f-0\|=\|f\|=1$. Візьмемо довільну функцію $g\in C(\mathbb{R})$ і доведемо, що $d(f,g)=\| f-g\|\geq1$.

Припустимо, що $g(0)\leq0$. Зауважимо, що $$\|f-g\|\geq|f(x)-g(x)|=|1-g(x)|$$ для кожного $x>0$. Тому з неперервності функції $g$ у точці $0$ випливає, що $$\|f-g\|\geq\lim_{x\rightarrow+0}| 1-g(x)|=|1-g(0)|=1-g(0)\geq1.$$ Якщо ж $g(0)>0$, то $$\|f-g\|\geq\lim_{x\rightarrow-0}| -1-g(x)|=1+g(0)>1.$$

Таким чином, $\|f-g\|\geq1$ для кожного $g\in C(\mathbb{R})$, отже, $d(f,C(\mathbb{R}))\geq1$. З отриманих нерівностей випливає, що $d(f,C(\mathbb{R}))=1$.

\textbf{Твердження 2.} Нехай $f(x)=[x]$~--- ціла частина дійсного числа $x$ і $g_{0}(x)=x-\frac{1}{2}$ на $\mathbb{R}$. Тоді $$d(f,C(\mathbb{R}))=\|f-g_{0}\|=\frac{1}{2}.$$

\textit{Доведення.} Спочатку покажемо, що $\|f-g_{0}\|=\frac{1}{2}$. Нехай $n\in\mathbb{Z}$ і $n\leq x<n+1$. Тоді $f(x)=[x]=n$, $$-\frac{1}{2}=n-n-1+\frac{1}{2}<f(x)-g_{0}(x)=n-x+\frac{1}{2}\leq n-n+\frac{1}{2}=\frac{1}{2},$$ і $f(n)-g_{0}(n)=n-n+\frac{1}{2}=\frac{1}{2}$. Звідси випливає, що для кожного $n\in\mathbb{Z}$ $$\max_{n\leq x<n+1}| f(x)-g_{0}(x)|=\frac{1}{2},$$ а значить, і $\| f-g_{0}\|=\sup\{| f(x)-g_{0}(x)|: x\in\mathbb{R}\}=\max\{| f(x)-g_{0}(x)|: x\in \mathbb{R}\}=\frac{1}{2}$.

Тепер візьмемо довільну функцію $g\in C(\mathbb{R})$ і доведемо, що $\|f-g\|\geq\frac{1}{2}$. У випадку $g(0)\leq-\frac{1}{2}$ будемо мати $$\|f-g\|\geq|f(0)-g(0)|=|g(0)|=-g(0)\geq\frac{1}{2}.$$ Якщо ж $g(0)>-\frac{1}{2}$, то оскільки при $-1<x<0$ маємо, що $f(x)=-1$ і $$\|f-g\|\geq| f(x)-g(x)|= \\ | -1-g(x)|=|1+g(x)|,$$ то $$\| f-g\|\geq\lim_{x\rightarrow-0}|1+g(x)|=|1+g(0)|=1+g(0)>1-\frac{1}{2}=\frac{1}{2}.$$

Так чи інакше виходить, що $\|f-g\|\geq\frac{1}{2}$ для кожного $g\in C(\mathbb{R})$, а значить, $d(f,C(\mathbb{R}))\geq\frac{1}{2}$, більше того, $d(f,C(\mathbb{R}))=\frac{1}{2}$, бо $\|f-g_{0}\|=\frac{1}{2}$ і $g_{0}\in C(\mathbb{R})$.

\textbf{Зауваження 1.} Позначимо символом $C_{0}(\mathbb{R})$ множину всіх функцій $g:\mathbb{R} \rightarrow \mathbb{R}$, які неперервні в точці $0$. Як показує доведення твердження 1, не тільки $d(sgn,C(\mathbb{R}))=\frac{1}{2}$, а й $d(sgn,C_{0}(\mathbb{R}))=\frac{1}{2}$.

\textbf{Зауваження 2.} Ясно, що у доведенні твердження 2 точку $0$ можна замінити будь-яким цілим числом $n$, і тому для $f(x)=[x]$ справедлива рівність $d(f,E)=\frac{1}{2}$, якщо $E$~--- це сукупність усіх функцій $g:\mathbb{R} \rightarrow \mathbb{R}$, які неперервні хоча б в одній цілій точці $n$.

\textbf{3. Функції Бера і коливання.} Для топологічного простору $X$ і точки $x\in X$ символом $\mathcal{U}_{x}$ позначимо систему всіх околів точки $x$ в $X$. Нехай $f:X\rightarrow \mathbb{R}$~--- деяка функція. Покладемо для кожного $U\in\mathcal{U}_{x}$ $$M_{f}(U)=\sup_{x\in U}f(x)\quad \textmd{і} \quad m_{f}(U)=\inf_{x\in U}f(x).$$ Формулами $$f^{\vee}(x)=\inf_{U\in\mathcal{U}_{x}}M_{f}(U)\quad \textmd{та} \quad f^{\wedge}(x)=\sup_{U\in\mathcal{U}_{x}}m_{f}(U)$$ визначаються функції $f^{\vee},f^{\wedge}:X\rightarrow \overline{\mathbb{R}}=[-\infty,+\infty]$, які називаються відповідно \textit{верхньою} та \textit{нижньою функцією Бера} чи \textit{верхньою} та \textit{нижньою граничними функціями}[5, с.61]. В аналізі їх ще позначають так: $$f^{\vee}(x)=\overline{\lim_{u\rightarrow x}}f(u)\quad \textmd{та} \quad f^{\wedge}(x)=\lim_{\overline{u\rightarrow x}}f(u).$$
Добре відомо, що функція $f^{\vee}$ напівнеперервна зверху, а функція $f^{\wedge}$~--- знизу. Крім того, $f^{\wedge}(x)\leq f(x)\leq f^{\vee}(x)$ на $X$.

Для непорожньої множини $E\subseteq X$ число $$\omega_{f}(E)=\sup_{x',x''\in E}|f(x')-f(x'')|$$ називається \textit{коливанням функції} $f$ \textit{на множині} $E$, а число $$\omega_{f}(x)=\inf_{U\in\mathcal{U}_{x}}\omega_{f}(U)$$--- \textit{коливанням функції} $f$ \textit{у точці} $x$. Функція $\omega_{f}:X\rightarrow[0,+\infty]$ називається \textit{коливанням функції} $f$. Рівність $\omega_{f}(x)=0$ рівносильна неперервності функції $f$ у точці $x$. Для коливання справджується формула: $$\omega_{f}=f^{\vee}-f^{\wedge}.$$ Оскільки $-\infty<f^{\vee}(x)\leq+\infty$ і $-\infty\leq f^{\wedge}(x)<+\infty$, то різниця $f^{\vee}(x)-f^{\wedge}(x)$ завжди визначена і дорівнює $+\infty$ тоді і тільки тоді, коли $f^{\vee}(x)=+\infty$ або $f^{\wedge}(x)=-\infty$. Коливання  $\omega_{f}:X\rightarrow[0,+\infty]$~--- це напівнеперервна функція і його рівномірна норма $\|\omega_{f}\|=\sup\{\omega_{f}(x):x\in X\},$ причому $\|\omega_{f}\|=+\infty$, якщо $\omega_{f}(x)=+\infty$ для деякої точки $x\in X$.

\textbf{4. Теорема Гана-Д'єдонне-Тонґа-Катетова.} Виклад основного результату статті буде спиратися на одне твердження, яке ми називаємо \textit{теоремою Гана-Д'єдонне-Тонґа-Катетова}.

\textbf{Теорема А.} $T_{1}$-простір $X$ буде нормальним тоді і тільки тоді, коли для довільних функцій $g:X \rightarrow \mathbb{R}$ і $h:X \rightarrow \mathbb{R}$, таких, що $g(x)\leq h(x)$ на $X$, $g$~--- напівнеперервна зверху і $h$~--- напівнеперервна знизу, існує така неперервна функція $f:X \rightarrow \mathbb{R}$, що $g(x)\leq f(x)\leq h(x)$ на $X$.

Для метричного простору $X$ існування такої неперервної функції $f:X \rightarrow \mathbb{R}$, яка лежить між неперервними зверху і знизу відповідно функціями $g$ і $h$, такими, що $g(x)\leq h(x)$ на $X$ вперше довів Г.Ган[6]. При цьому він застосував це твердження для доведення того, що розривна функція $f:X \rightarrow \mathbb{R}$, у якої коливання $\omega_{f}(x)\leq k$, може бути поданою у вигляді суми $f=g+h$ неперервної функції $g$ і функції $h$, для якої $| h(x)|\leq\frac{k}{2}$. Звідси легко виводиться, що $d(f,C(X))\leq\frac{1}{2}\|\omega_{f}\|$. Оскільки обернену нерівність нескладно пояснити (див. далі п.4), то фактично у Г.Гана доведено, що $d(f,C(X))=\frac{1}{2}\| \omega_{f}\|$ для метричних просторів $X$. Ж.Д'єдонне[7] переніс результат Гана на паракомпактні простори $X$(див. також [1], де розглянутий цей випадок). Саму ж теорему А довели Г.Тонґ[8,9] і М.Катетов[10,11]. Схема доведення теореми А подана у монографії Р.Енгелькінга[2, с.105].

Відомі також аналоги теореми А : теорема Даукера-Катетова[12,10,11] і теорема Майкла[13]. Подальшу інформацію на цю тему можна отримати з праць [14,15]. Теорема А застосовувалась і в праці [16].

\textbf{5. Основний результат.} Наступна теорема розвиває результати праць [1, с.23] і [6]. Вона була анонсована в тезах [19,20].

\textbf{Теорема 1.} Нехай $X$~--- нормальний простір і $f:X\rightarrow \mathbb{R}$~--- довільна функція. Тоді $d(f,C(X))=\frac{1}{2}\|\omega_{f}\|$, причому існує функція $g\in C(X)$, така, що $d(f,C(X))=\|f-g\|$.

\textit{Доведення}. Нехай $\frac{1}{2}\|\omega_{f}\|=\delta$. Доведемо, що $d(f,C(X))\geq\delta$. Нехай $g\in C(X)$, $x\in X$, $U\in\mathcal{U}_{x}$ і $x',x''\in U$. Тоді $$|f(x')-f(x'')|=|f(x')-g(x')+g(x')-g(x'')+g(x'')-f(x'')|\leq$$ $$\leq| f(x')-g(x')|+| g(x')-g(x'')|+| g(x'')-f(x'')|\leq$$ $$\leq\| f-g\|+\omega_{g}(U)+\| g-f\|=\omega_{g}(U)+2\| f-g\|.$$ Переходячи до супремуму, отримаємо оцінку $$\omega_{f}(U)\leq\omega_{g}(U)+2\| f-g\|.$$ Переходячи до інфімуму, будемо мати $$\omega_{f}(x)=\inf_{U\in\mathcal{U}_{x}}\omega_{f}(U)\leq\inf_{U\in\mathcal{U}_{x}}(\omega_{g}(U)+2\| f-g\|)=\inf_{U\in\mathcal{U}_{x}}\omega_{g}(U)+2\| f-g\|=\omega_{g}(x)+2\| f-g\|=2\| f-g\|,$$ бо $\omega_{g}(x)=0$, адже функція $g$ неперервна в точці $x$. Таким чином, $$\omega_{f}(x)\leq2\| f-g\|$$ для кожного $x\in X$, а значить, $\|\omega_{f}\|\leq2\| f-g\|$, звідки випливає, що $\| f-g\|\geq\frac{1}{2}\|\omega_{f}\|=\delta$. Тоді і $$d(f,C(X))=\inf_{g\in C(X)}\| f-g\|\geq\delta.$$ Зокрема, коли $\|\omega_{f}\|=+\infty$, то і $\delta=+\infty$ і справджується рівність $$d(f,C(X))=\delta=+\infty.$$

Припустимо, що $\|\omega_{f}\|<+\infty$ і доведемо, що $d(f,C(X))\leq\delta$. Для цього розглянемо функції $\varphi=f^{\vee}-\delta$ і $\psi=f^{\wedge}+\delta$, які будуть напівнеперервними відповідно зверху і знизу. Оскільки $0\leq\omega_{f}(x)\leq\|\omega_{f}\|<+\infty$ і $\omega_{f}=f^{\vee}-f^{\wedge}$, то функції $f^{\vee}$ і $f^{\wedge}$ набувають лише скінченних значень. Оскільки $\|\omega_{f}\|=2\delta$ і $$f^{\vee}(x)-f^{\wedge}(x)=\omega_{f}(x)\leq\|\omega_{f}\|=2\delta,$$ то $$\varphi(x)=f^{\vee}(x)-\delta\leq f^{\wedge}(x)+\delta=\psi(x)$$ на множині $X$. За теоремою А існує така неперервна функція $g:X\rightarrow \mathbb{R}$, що $\varphi(x)\leq g(x)\leq\psi(x)$ на $X$. Для неї $$g(x)-\delta\leq\psi(x)-\delta=f^{\wedge}(x)\leq f(x)\leq f^{\vee}(x)=\varphi(x)+\delta\leq g(x)+\delta$$ на $X$. Отже, $$g(x)-\delta\leq f(x)\leq g(x)+\delta$$ на $X$, звідки випливає, що $-\delta\leq f(x)-g(x)\leq\delta$ на $X$, а значить $| f(x)-g(x)|\leq\delta$ на $X$, отже, і $\| f-g\|\leq\delta$. Тому $$d(f,C(X))\leq\| f-g\|\leq\delta,$$ бо $g\in C(X)$. Таким чином, $d(f,C(X))\leq\delta$, а значить, $d(f,C(X))=\delta$. При цьому $\| f-g\|=\delta$. Якщо $\| \omega_{f}\|=+\infty$, то $\| f-0\|=+\infty$ і $0\in C(X)$.

\textbf{Зауваження 3.} Якщо функція $f$ обмежена, то і $\delta=\frac{1}{2}\| \omega_{f}\|\leq\| f\|<+\infty$. Знайдена на другому етапі доведення теореми 1 неперервна функція $g$ задовольняє нерівність $\| f-g\|\leq\delta<+\infty$, отже, і вона буде обмеженою. Тому ми встановили і рівність $$d(f,C_{b}(X))=\frac{1}{2}\|\omega_{f}\|$$ для нормального простору $X$, що теж розширює результат Бен'яміні-Лінденштраусса. Про можливість такого розширення зауважувалось у праці [17].

\textbf{6. Прикінцеві зауваги.} В останні роки ведеться активне дослідження різних ослаблень неперервності: квазінеперервність, ледь неперервність, майже неперервність, тощо. Тому природно поставити задачу про знаходження відхилень функцій від інших функціональних класів. Така робота вже розпочата. Зокрема, в [18,19] розглянуто класи $K_{0}(\mathbb{R})$ і $S_{0}(\mathbb{R})$ всіх функцій $g:\mathbb{R} \rightarrow \mathbb{R}$, які квазінеперервні чи ледь неперервні в точці $0$ відповідно, і наведено такі результати:

\textbf{Твердження 3.} Для довільних дійсних чисел $b_{1}$, $b_{2}$, $b_{3}$ і функції $f=b_{1}\chi_{(-\infty,0)}+b_{2}\chi_{\{0\}|}+b_{3}\chi_{(0,+\infty)}$ справджуються рівності: $$d(f,K_{0}(\mathbb{R}))=d(f,S_{0}(\mathbb{R}))=\frac{1}{2}\min\verb|{| | b_{1}-b_{2}|,| b_{2}-b_{3}| \verb|}|.$$

\textbf{Твердження 4}. Нехай $| b|>1$,  $f(x)=\sin\frac{1}{x}$ при $x\neq 0$ і $f(0)=b$. Тоді $$d(f,K_{0}(\mathbb{R}))=d(f,S_{0}(\mathbb{R}))=\frac{| b|-1}{2}.$$ Зокрема, коли $b_{1}=-1$, $b_{2}=0$, $b_{3}=1$, то функція $f$ з твердження 3~--- це сигнум і $d(sgn,K_{0}(\mathbb{R}))=\frac{1}{2}$, але $d(sgn,C_{0}(\mathbb{R}))=1$. Розвитку цих результатів буде присвячена наступна публікація авторів.

\begin{center}
\textbf{Література}
\end{center}

1. Benyamini Y., Lindenstrauss J. Geometric nonlinear functional analysis. V.1.~--- Amer.Math.Soc., 2000.~--- 488p.

2. Энгелькинг Р. Общая топология.~--- М.: Мир, 1986.~--- 752 с.

3.	Мельник В. Знаходження відхилень від функцій першого класу Бера до простору неперервних функцій // Матеріали студ. наук. конф. ЧНУ. 17 - 18 травня 2011. Фіз.-мат. науки.~--- Чернівці: ЧНУ, 2011.~--- С. 409 - 410.

4. Бурбаки Н. Общая топология. Использование вещественных чисел в общей топологии. Функциональные пространства. Сводка результатов.~--- М.: Наука, 1975.~--- 408с.

5. Маслюченко О.В. Побудова $\omega$-первісних та різні аналоги компактних операторів. Дис. ... доктора фіз.-мат. наук.~--- Чернівці, 2012.~--- 300с.

6. Hahn H. Uber halbstetige und unstetige Functionen // Sitzungsberichte Akad.Wiss.Wien.Math.~---naturwiss.Kl.Abt.IIa.~--- 1917.~--- \textbf{126}.~--- S.91-110.

7. Dieudonne J. Une g\'{e}n\'{e}ralisation des espaces compacts // J. de Math. Pyres et Appl.~--- 1944.~--- \textbf{23}.~--- P.65-76.

8. Tong H. Some characterizations of normal and perfectly normal spaces // Bull.Amer.Math.Soc.~--- 1948.~--- \textbf{54}.~--- P.65.

9. Tong H. Some characterizations of normal and perfectly normal spaces // Duke Math.J.~--- 1952.~--- \textbf{19}.~--- P.289-292.

10. Katetov M. On real-valued functions in topological spaces // Fund.Math.~--- 1952.~--- \textbf{38}.~--- P.85-91.

11. Katetov M. Correction to 'On real-valued functions in topological spaces' // Fund.Math.~--- 1953.~--- \textbf{40}.~--- P.203-205.

12. Dowker C. H. On countably paracompact spaces // Canad. J. Math.~--- 1951.~--- \textbf{3}.~--- P.219-224.

13. Michael E. Continuous selections I // Ann. of Math.~--- 1956.~--- \textbf{63}.~--- P.361–382.

14. Yamazaki K. The range of maps on classical insertion theorems // Acta Math. Hungar.~--- 2011.~--- \textbf{132}(1-2).~--- P.42-48.

15. Good C., Stares I. New proofs of classical insertion theorems // Comm. Math. Univ. Carolinae.~--- 2000.~--- \textbf{41},№1.~--- P.139-142.

16. Волошин Г.А., Маслюченко В.К. Про пошарово рівномірне наближення нарізно неперервних функцій многочленами // Мат. вiсн. НТШ.~--- 2013.~--- \textbf{10}.~--- С.135-158.

17. Cascales B., Marciszewski W., Raja M. Distance to spaces of continuous functions // Topology Appl.~--- 2006.~--- \textbf{153},№13.~--- P.2303–2319.

18. Мельник В. Про відстань до множин квазінеперервних або ледь неперервних у нулі функцій // Матеріали студ. наук. конф. ЧНУ. 5 - 6 квітня 2012. Фіз.-мат. науки.~--- Чернівці: ЧНУ, 2012.~--- С. 341-342.

19. V. Maslyuchenko, V.Mel'nyk. Uniform distance to the space of continuous functions // Міжн. конф. "Комплексний аналіз, теорія потенціалу та її застосування"  19 - 23 серпня 2013. - Київ; Інститут математики НАН України, 2013.~--- http://www.imath.kiev.ua/\verb|~|complex/conf\verb|_|2013/index.html

20. Мельник В. Навколо теореми Гана-Д'єдонне-Тонґа-Катетова // Матеріали студ. наук. конф. ЧНУ. 17 - 19 квітня 2013. Фіз.-мат. науки.~--- Чернівці: ЧНУ, 2013.~--- С. 441-442.

\end{document}

