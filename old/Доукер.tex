\documentclass[a4paper,12pt]{article}
\usepackage{cmap}
\usepackage[cp1251]{inputenc}
\usepackage[english, ukrainian, russian]{babel}
\usepackage[left=2cm,right=1.5cm,top=2cm,bottom=2cm]{geometry}
\usepackage{amssymb}

\begin{document}

\begin{flushleft}

\end{flushleft}

\begin{center}
\section*{Про зліченно-паракомпактні простори}
\end{center}

\begin{center}
\parbox{15cm}{
}
\end{center}

Нехай $X$ топологічний простір, тобто, простір з такими відкритими множинами, що об'єднання довільної сім'ї відкритих множин є відкритою множиною і перетин довільної скінченної кількості замкнених множин є відкритою множиною. Покриття $X$ це сім'я відкритих множин, об'єднанням яких є $X$. Покриття називається зліченним, якщо воно складається зі зліченної сім'ї відкритих множин, або скінченним,  якщо воно складається зі скінченної сім'ї відкритих множин; воно називається локально скінченним,  якщо кожна точка з $X$ міститься в деякій відкритій множині, яка перетинається лише з скінченною кількістю множин з покриття. Покриття $\mathfrak{B}$ називається подрібненням покриття $\mathfrak{A}$ якщо кожна відкрита множина з $\mathfrak{B}$ міститься в деякій відкритій множині з $\mathfrak{A}$. Простір $X$ називається зліченно паракомпактним, якщо кожне зліченне покриття має локально скінченне подрібнення.

Метою даної праці є вивчення властивостей зліченно-паракомпактних просторів. Обгрунтування нової концепції міститься в теоремі 4 нижче, де показано, що для нормальних просторів, зліченна паракомпактність еквівалентна до двох інших важливих топологічних властивостей.

1. Простір  називається компактним, якщо кожне його покриття має скінченне подрібнення; паракомпактним, якщо кожне покриття має локально скінченне подрібнення; і зліченно компактним якщо кожне зліченне покриття має скінченне подрібнення. Очевидно, що кожний компактний, паракомпактний чи зліченно компактний простір є зліченно паракомпактним. Оскільки доведено, що кожна замкнена підмножина компактного [паракомпактного, зліченно компактного] простору є компактною [паракомпактною, зліченно компактною], то можна показати, що кожна замкнена підмножина зліченно паракомпактного простору зліченно паракомпактна. Відомо, що топологічний добуток двох компактних просторів є компактним простором, і топологічний добуток компактного простору і паракомпактного простору є паракомпактним [2, Теорема 5]. Наступна теорема аналогічна.

\textbf{Теорема 1.} \textit{Топологічний добуток $X\times Y$ зліченно паракомпактного простору $X$ і компактного простору $Y$ зліченно паракомпактний.}

\textit{Доведення.} Нехай $\{U_{i}\},(i=1,2,...)$ зліченне покриття $X\times Y$. Нехай $V_{i}$ множина всіх точок $x$ з $X$ таких, що $x\times Y\subset \bigcup\limits_{j\leq i}^{}U_{j}$. Якщо $x\in V_{i}$ кожна точка $(x,y)$ з $x\times Y$ має окіл $N\times M$, ($N$ відкрита в $X$, $M$ відкрита в $Y$), який міститься в відкритій множині $\bigcup\limits_{j\leq i}^{}U_{j}$. Скінченне число цих відкритих множин $M$ покривають $Y$; нехай $N_{x}$ перетин відповідного скінченного числа множин $N$. Тоді $x\in N_{x}$, $N_{x}$ відкрита і $N_{x}\times Y\subset \bigcup\limits_{j\leq i}^{}U_{j}$; і отже $N_{x}\subset V_{i}$. Таким чином, $V_{i}$ відкрита. Також, для будь-якого $x\in X$, оскільки $x\times Y$ компактний, $x\times Y$ міститься в деякій скінченній кількості множин з покриття $\{U_{i}\}$; отже $x$ міститься в деякій $V_{i}$. Таким чином, $\{V_{i}\}$ є покриттям $X$.

Оскільки $\{V_{i}\}$ зліченне і $X$ зліченно паракомпактний, $\{V_{i}\}$ має локально скінченне подрібнення $\mathfrak{M}$. Для кожної відкритої множини $W$ з $\mathfrak{M}$ нехай $g(W)$ буде першим $V_{i}$, що містить $W$ і нехай $G_{i}$ буде об'єднанням всіх $W$, для яких $g(W)=V_{i}$. Тоді $G_{i}$ відкрита, $G_{i}\subset V_{i}$ і $\{G_{i}\}$ локально скінченне покриття $X$.

Якщо $j\leq i$, нехай $G_{ij}=(G_{i}\times Y)\cap U_{j}$; тоді $G_{ij}$ відкрита множина в $X\times Y$. Якщо $(x,y)$ є довільною точкою з $(X,Y)$ тоді, для деякого $i$, $x\in G_{i}$, і отже $(x,y)\in G_{i}\times Y$. Окрім того, оскільки $x\in G_{i}\subset V_{i}$, $(x,y)\in x\times Y\subset \bigcup\limits_{j\leq i}^{}U_{j}$, і отже, для деякого $j\leq i$, $(x,y)\in U_{j}$. Отже $(x,y)\in G_{ij}$. Таким чином $\{G_{ij}\}$ є покриттям $X\times Y$. Оскільки $G_{ij}\subset U_{j}$, $\{G_{ij}\}$ є подрібненням $U_{j}$. Крім того, якщо $(x,y)\in X\times Y$, $x$ міститься в відкритій множині $H(x)$ яка перетинається лише з скінченною кількістю множин $\{G_{i}\}$. Тоді $H(x)\times Y$ є відкритою множиною, яка містить $(x,y)$ і може перетнутися з $G_{ij}$ тільки якщо $H(x)$ перетинається з $G_{i}$. Але для будь-якого $i$ існує лише скінченне число множин $G_{ij}$. Отже $H(x)\times Y$ перетинається лише зі скінченною кількістю множин $\{G_{ij}\}$; отже $\{G_{ij}\}$ локально скінченне. Таким чином $X\times Y$ зліченно паракомпактний. Цим доведення завершено.

Можна аналогічно показати, що топологічний добуток компактного простору і зліченно компактного простору зліченно компактний.






\end{document}  