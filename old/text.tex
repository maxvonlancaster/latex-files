\documentclass[a4paper,12pt]{article}
\usepackage{cmap}
\usepackage[cp1251]{inputenc}
\usepackage[english, ukrainian, russian]{babel}
\usepackage[left=2cm,right=1.5cm,top=2cm,bottom=2cm]{geometry}
\usepackage{amssymb}

\begin{document}

\begin{center}
\section*{Відгук \\на дисертацію Василя Сергійовича Мельника\\ "Рівномірні відстані до різних функціональних класів та розвиток теореми Гана про проміжні функції", подану на здобуття науковго ступеня кандидата фіз.-мат. наук за спеціальністю 01.01.01~--- математичний аналіз.}
\end{center}

У дисертаційній роботі Василя Мельника розвивається класична теорема Ганса Гана про проміжну функцію, яка твердить, що для кожної пари $(g,h)$ функцій $g,h:X\rightarrow \mathbb{R}$ заданих на метричному просторі $X$, і таких, що $g(x)\leq h(x)$ на $X$, причому функції $g$ і $h$ напівнеперервні відповідно зверху і знизу, існує така неперервна функція $f:X\rightarrow \mathbb{R}$, що $g(x)\leq f(x)\leq h(x)$ на $X$. У дисертації така пара функцій називається парою Гана. Розглядаються і строгі пари Гана, для яких $g(x)<h(x)$ на $X$, і строгі проміжні функції $f$, для яких $g(x)\leq f(x)\leq h(x)$ на $X$ і $g(x)<f(x)<h(x)$, якщо $g(x)<h(x)$. Ця теорема дістала значний розвиток у працях Ж. Д'єдонне, Г. Тонґа, М. Катетова, К. Даукера, Е. Майкла та інших математиків. Після того, як В. Маслюченко і С. Петей встановили існування проміжної зростаючої неперервної функції для пари Гана $(g,h)$, в якій функції $g$ і $h$ теж зростають, відкрилося нове поле для розвитку теореми Гана, в якому проміжна функція має ті чи інші додаткові властивості (диференційовність, кускова лінійність і т. д.) і функції з пари Гана теж підлягають певним обмеженням. Так виникло широке коло нових задач, розв'язанню яких і присвячена частина роботи В. Мельника.

Другий напрямок, що розробляється в дисертації, пов'язаний зі знаходженням рівномірних відстаней $d(f,F(X))$ до певних класів $F(X)$ функцій $g:X\rightarrow\mathbb{R}$. Зокрема, класу $C(X)$ неперервних функцій, чи класу $K(X)$ квазінеперервних функцій. Він бере початок з формули Бен'яміні-Лінденштраусса $d(f,C_{b}(X))=\frac{1}{2}||\omega_{f}||$, де $C_{b}(X)$~--- простір обмежених неперервних функцій $g:X\rightarrow \mathbb{R}$, заданих на паракомпактному просторі $X$, $f:X\rightarrow \mathbb{R}$~--- обмежена функція, $\omega_{f}$~--- її коливання і $||\cdot ||$~--- рівномірна норма. Тут треба було дослідити можливість заміни паракомпактності простору $X$ на нормальність і вийти за рамки неперервних функцій, розглядаючи квазінеперервні функції.

Задачі, що розв'язуються в дисертації, нові і цікаві, а її тема актуальна і відповідає спеціальності.

Відзначимо основні досягнення дисертації. По-перше, в дисертації розвинуто новий метод, пов'язаний з диференційовними розбиттями одиниці з допомогою якого побудовані строго проміжні диференційовні функції з даними значеннями не тільки для строгих пар Гана на замкнених паралелепіпедах в $\mathbb{R}_{n}$, але і у випадку сепарабельних гільбертових чи навіть асплундових нормованих просторів. По-друге, були введені нарізні пари Гана на добутках $X\times Y$ і встановлено, що існування нарізно неперервної проміжної функції для кожної нарізної пари Гана рівносильне нормальності добутку $X\times Y$ наділеному хрест-топологією. Далі, для нормального простору $X$ доведена формула $d(f,C(x))=\frac{1}{2}||\omega_{f}||$, і у певних випадках знайдена відстань $d(f,K_{x_{0}}(X))$, де $K_{x_{0}}(X)$~--- простір квазінеперервних у точці $x_{0}$ функцій. Нарешті, дано цікаве застосування пар Гана до нульової оберненої задачі теорії наближень, а саме, для довільного прямокутника $P=[a,b]\times[c,d]$ і кожної невід'ємної напівнеперервної знизу функції $\varphi:[a,b]\rightarrow \mathbb{R}$ побудована така нарізно неперервна функція $f:P\rightarrow \mathbb{R}$, що $\alpha_{f}=\varphi$, де $\alpha_{f}(x)=E_{0}(f^{x})$, а $E_{0}(g)=\inf\{||g-c||:c\in\mathbb{R}\}$~--- нульове рівномірне наближення функції $g$. Вказані результати разом з багатьма іншими, що стосуються зокрема проміжних афінних функцій, проміжних многозначних відображень, кусково-лінійних проміжних функцій з даними значеннями, показують, що дисертація Василя Мельника~--- є глибоким дослідженням і помітним внеском у сучасну теорію функцій. В цілому вона добре оформлена, належно апробована і її основні результати опубліковані у відповідних журналах. Автореферат правильно відображає зміст дисертації.

Нажаль, дисертація не позбавлена деяких недоліків.

1. У розділі 2 не вказуються статті автора де опубліковані його результати і виклад цих результатів часом дуже лаконічний;

2. Анотація оформлена не зовсім вдало, в ній замість якісного опису досягнень дисертації явно формулюються теореми;

3. На деякі важливі праці автора, що опубліковані у рейтингових журналах немає посилань.

Ці недоліки не принципові, в цілому робота справляє гарне враження.

Вважаю, що дисертаційна робота Василя Сергійовича Мельника задовольняє усі необхідні умови і її автор заслуговує присудження йому наукового ступеня кандидата фіз.-мат. наук.

\bigskip
\bigskip


Доктор фіз.-мат. наук,\\
\qquad~ \qquad~ \qquad~ \qquad~ \qquad~ \qquad~ \qquad~ \qquad~ /С.В. Шарін/

\end{document}
