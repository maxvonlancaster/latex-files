\documentclass[a4paper,12pt]{article}
\usepackage{cmap}
\usepackage[cp1251]{inputenc}
\usepackage[english, ukrainian, russian]{babel}
\usepackage[left=2cm,right=4cm,top=2cm,bottom=2cm]{geometry}
\usepackage{amssymb}

\begin{document}

\begin{center}
\section*{Текст виступу.}
\end{center}

\textit{\textbf{(СЛАЙД 1)}} Шановні голови, шановні члени спеціалізованої вченої ради, науковці та всі, хто прийшов підтримати мене. До вашої уваги дисертаційна робота "Рівномірні відстані до різних функціональних просторів та розвиток теореми Гана про проміжні функції" під керівництвом професора Маслюченка Володимира Кириловича.

\textit{\textbf{(СЛАЙД 2-6)}} З слайду 2 по 6 представлені публікації за темою дисертації.

\textit{\textbf{(СЛАЙД 7)}} У 1917 році відомий австрійський математик Ганс Ган встановив такий результат: якщо $g:X\longrightarrow \mathbb{R}$ і $h:X\longrightarrow \mathbb{R}$ $-$ це напівнеперервні відповідно зверху і знизу функції, що задані на метричному просторі $X$, і такі, що $g(x)\leq h(x)$ на $X$, то існує неперервна функція $f:X\longrightarrow \mathbb{R}$, така, що $g(x)\leq f(x)\leq h(x)$ на $X$. Це твердження пізніше дістало назву "теорема про проміжну функцію". У 1944 році Ж. Д'єдонне переніс теорему Гана на випадок паракомпактних просторів. Пізніше Ґ. Тонґ і М. Катетов з'ясували, що існування проміжної функції є характеристичною умовою нормальності в класі $T_{1}$-просторів.

\textit{\textbf{(СЛАЙД 8)}} К.Г. Даукер і М. Катетов для функцій $g$ і $h$, таких, що $g(x)< h(x)$ на $X$ цікавилися побудовую неперервної функції $f:X\longrightarrow \mathbb{R}$, для якої $g(x)< f(x)< h(x)$ на $X$. Виявляється, що для цього необхідною і достатньою умовою є нормальність і зліченна паракомпактність простору $X$.

Е. Майкл будував таку функцію $f$, що $g(x)< f(x)< h(x)$, якщо $g(x)< h(x)$, і $g(x)= f(x)= h(x)$, якщо $g(x)= h(x)$. Для цього необхідно і достатньо, щоб $X$ був досконально нормальним.

\textit{\textbf{(СЛАЙД 9)}} Нові підходи до доведення цих результатів виявили К. Ґуд і Я. Старс. Недавно у працях К. Ямазакі та інших авторів вивчалась можливість перенесення теореми Гана про проміжну функцію на випадок відображень зі значеннями у банахових ґратках.

В. Маслюченко С. Петей встановили, що для кожної пари функцій $g$ та $h$ на відрізку $[a,b]$, такої, що $g$~--- напівнеперервна зверху, та $h$~--- знизу, та $g$ і $h$ зростають, існує проміжна зростаюча неперервна функція.

\textit{\textbf{(СЛАЙД 10)}} Теорема Гана має застосування в питанні знаходження відстані до простору непервних функцій. Це частково було зроблено ще Г. Ганом для метричного простору $X$. Потім Й. Бен'яміні і Й. Лінденштраусс довели, що $$d(f,C_{b}(X))=\frac{1}{2}||\omega_{f}||,$$ де $X$ $-$ паракомпактний простір, $f:X\longrightarrow \mathbb{R}$ $-$ обмежена функція, $C_{b}(X)$ простір всіх обмежених неперервних функцій $g:X\longrightarrow \mathbb{R}$, $\omega_{f}$ $-$ коливання функції $f$ і $||\cdot||$ $-$ рівномірна норма.

\textit{\textbf{(СЛАЙД 11)}} Введемо надалі такі означення: пару $(g,h)$ напівнеперервних відповідно зверху і знизу функцій $g,h:X\rightarrow \mathbb{R}$ на топологічному просторі $X$, таких, що $g(x)\leq h(x)$ на $X$ ми називатимемо \textit{парою Гана} на $X$. Якщо ж $g(x)<h(x)$ на $X$, то пара Гана називається \textit{строгою}. Функція $f:X\rightarrow \mathbb{R}$, для якої $g(x)\leq f(x)\leq h(x)$ на $X$ називається \textit{проміжною} для пари $(g,h)$, а коли $g(x)<f(x)<h(x)$ при $g(x)<h(x)$ і $g(x)=f(x)=h(x)$ при $g(x)=h(x)$, то~--- \textit{строго проміжною}.

\textit{\textbf{(СЛАЙД 12)}} Задачі дисертації:  Перенесення результату Беньяміні-Лінденштраусса на випадок нормального простору $X$; Заміна простору неперервних функцій на інші функціональні класи; (Знаходження) Аналоги Теореми Гана для інших функціональних класів.

\textit{\textbf{(СЛАЙД 13)}} Теореми про проміжну функцію для опуклих функцій. Для функцій $g:E\rightarrow \mathbb{R}$ і $h:E\rightarrow \mathbb{R}$ ми будемо використовувати позначення: $Gr^{-}(g)=\{(x,y):x\in E\quad \textmd{і} \quad y<g(x)\}$ і $Gr^{+}(h)=\{(x,y):x\in E\quad \textmd{і} \quad y>h(x)\}.$

Центральний результат підрозділу 3.1 є аналогом теореми Гана для опуклих та вгнутих функцій.

\textbf{Теорема 3.1.2.}
Нехай $X$ — дійсний векторний простір, $E$ — опукла множина в $X$, $g:E\rightarrow \mathbb{R}$ — вгнута і $h:E\rightarrow \mathbb{R}$ — опукла функції, такі, що $g(x)\leq h(x)$ на $E$, та множини $A=Gr^{-}(g)$ і $B=Gr^{+}(h)$ напівстрого відокремлюються деякою гіперплощиною в добутку $X\times\mathbb{R}$. Тоді існує така афінна функція $f:E\rightarrow \mathbb{R}$, що $g(x)\leq f(x)\leq h(x)$ на $E$.

Далі, використовуючи теорему Мазура, ми встановили наступну теорему.

\textit{\textbf{(СЛАЙД 14)}}
\textbf{Теорема 3.1.8.}
Нехай $X$~--- дійсний векторний топологічний простір, $g:X\rightarrow \mathbb{R}$ — вгнута функція, $h:X\rightarrow \mathbb{R}$ — опукла функція, такі, що $g(x)\leq h(x)$ на $E$, і одна з множин $A=Gr^{-}(g)$ чи $B=Gr^{+}(h)$ має $C$-внутрішню точку в добутку $X\times \mathbb{R}$. Тоді існує така афінна функція $f:X\rightarrow \mathbb{R}$, що $g(x)\leq f(x)\leq h(x)$ на $X$.



\textit{\textbf{(СЛАЙД 15)}} Нехай $C_{u}[a,b]$~--- банаховий простір всіх неперервних функцій\\ $f:[a,b]\rightarrow\mathbb{R} $ з рівномірною нормою $||f||=\max\limits_{x\in[a,b]}^{}|f(x)|$. З теореми Даукера-Катетова легко виводиться такий результат.

\textbf{Теорема 3.2.1.}
Нехай $E$~--- всюди щільна множина у просторі $C_{u}[a,b]$ і $(g,h)$~--- строга пара Гана на $[a,b]$. Тоді існує строго проміжна для $(g,h)$ функція $f$ з множини $E$.


\textit{\textbf{(СЛАЙД 16)}} У підрозділі 3.3 конструюються проміжні нескінченно диференційовні функції на проміжках числової прямої з даними значеннями. Там доводяться такі теореми:

\textbf{Теорема 3.3.1.}
Нехай $(g,h)$~--- строга пара Гана на $I=[a,b]$, і $\gamma$~--- довільне число з інтервалу $(g(a),h(a))$. Тоді для пари $(g,h)$ існує строго проміжна $C^{\infty}$-функція $f:I\rightarrow \mathbb{R}$, така, що $f$ локально стала в точках $a$ і $b$ і $f(a)=\gamma$.

\textbf{Теорема 3.3.3.}
Нехай $I=(a,b)$ довільний інтервал в $\mathbb{R}$, скінченний чи нескінченний, $x_{0}\in I$, $(g,h)$~--- строга пара Гана на $I$, і $g(x_{0})<y_{0}<h(x_{0})$. Тоді існує строго проміжна для пари $(g,h)$ нескінченно диференційовна функція $f:I\rightarrow \mathbb{R}$, така, що $f(x_{0})=y_{0}$.

\textit{\textbf{(СЛАЙД 17)}} \textbf{Лема 3.4.1.}
Для кожного невиродженого обмеженого відкритого паралелепіпеда $Q=(a_{1},b_{1})\times...\times(a_{n},b_{n})$ в $\mathbb{R}^{n}$ існує така $C^{\infty}$-функція $\varphi:\mathbb{R}^{n}\rightarrow \mathbb{R}$, що $\varphi(x)\geq 0$ на $\mathbb{R}^{n}$ і $\textmd{supp}\varphi=Q$.


\textbf{Теорема 3.4.3.}
Нехай $X=[a_{1},b_{1}]\times...\times[a_{n},b_{n}]$~--- замкнений паралелепіпед в $\mathbb{R}^{n}$, $(g,h)$~--- строга пара Гана на $X$, $x_{0}\in X$ і $g(x_{0})<y_{0}<h(x_{0})$. Тоді існує така строго проміжна для пари $(g,h)$ нескінченно диференційовна функція $f:X\rightarrow \mathbb{R}$, що $f(x_{0})=y_{0}$.

\textit{\textbf{(СЛАЙД 18)}} В підрозділі 3.6 досліджується можливість перенесення попередніх результатів на загальний випадок нормованих просторів.
Нехай $X$ і $Y$ дійсні нормовані простори і $f:X\rightarrow Y$~--- відображення. Воно називається \textit{диференційовним за Фреше у точці} $x$ з $X$, якщо існує такий оператор $A$ з $L(X,Y)$, що  $$\lim\limits_{h\rightarrow  0}^{}\frac{f(x+h)-f(x)-Ah}{||h||}=0.$$ Такий оператор визначається однозначно, він називається \textit{похідною Фреше} відображення $f$ у точці $x$ і позначається символом $f'(x)$. Диференційовні за Фреше відображення $f:X\rightarrow Y$ ми будемо називати просто \textit{диференційовними}, що означає диференційовність за Фреше у кожній точці $x\in X$.
Дійсний банаховий простір $X$ називається асплундовим, якщо для довільного його сепарабельного підпростору $L$ і спряжений з ним простір $L^{*}$ сепарабельний. Зокрема, асплундовим буде сепарабельний дійсний банаховий простір $X$ з сепарабельним спряженим $X^{*}$. Рефлексивні банахові простори є асплундовими, зокрема, такими є простори $l_{p}(I)$ при $1<p<\infty$, простори $c_{0}(I)$ теж асплундові, а простори $l_{1}$ і $C[0,1]$~--- ні.


\textit{\textbf{(СЛАЙД 19)}} \textbf{Теорема 3.6.3.}
Нехай $X$~--- сепарабельний асплундовий простір і $(U_{j})_{j\in J}$~--- його відкрите покриття, що складається з обмежених множин $U_{j}$. Тоді існує локально скінченне розбиття одиниці $(\varphi_{i})_{i\in I}$ на $X$, яке підпорядковане покриттю $(U_{j})_{j\in J}$ і складається з диференційовних функцій $\varphi_{i}$.


\textbf{Теорема 3.6.4.}
Нехай $(g,h)$~--- строга пара Гана на сепарабельному асплундовому просторі $X$. Тоді для неї існує строго проміжна диференційовна функція $f:X\rightarrow \mathbb{R}$.


\textit{\textbf{(СЛАЙД 20)}} \textbf{Теорема 3.5.1.}
Нехай $X$~--- сепарабельний гільбертовий простір і $(U_{j})_{j\in J}$~--- відкрите покриття простору $X$. Тоді існує локально скінченне $C^{\infty}$-розбиття одиниці $(\varphi_{i})_{i\in I}$ на $X$, яке підпорядковане цьому покриттю.

\textbf{Теорема 3.5.2.}
Нехай $X$~--- сепарабельний гільбертовий простір і $(g,h)$~--- строга пара Гана на $X$. Тоді існує $C^{\infty}$-функція $f:X\rightarrow \mathbb{R}$, яка буде строго проміжною для пари $(g,h)$.


\textit{\textbf{(СЛАЙД 21)}} У підрозділі 4.1 розглядаються зв'язки між теоремою Гана та існуванням проміжної неперервної многозначної функції для многозначних напівнеперервних відповідно зверху та знизу функцій  $G$ та $H$ на нормальному просторі $X$, таких, що $G(x)\subseteq H(x)$ на $X$. Цю пару многозначних функцій ми називаємо многозначною парою Гана на $X$.

Зокрема, з використанням теореми Гана та властивостей многозначних функцій, було встановлено наступний результат:

\textbf{Теорема 4.1.1.}
Нехай $X$ нормальний простір і $(G,H)$ пара Гана, така, що $G(x)=[g_{1}(x),g_{2}(x)]$ і $H(x)=[h_{1}(x),h_{2}(x)]$ для кожного $x\in X$. Тоді існує проміжна для $(G,H)$ неперервна функція $F:X\rightarrow \mathbb{R}$ така, що $F(x)=[f_{1}(x),f_{2}(x)]$ на $X$, де функції $f_{1}$ і $f_{2}$ є неперервними.

Також було встановлено наступний зв`язок між теоремою Гана і існуванням проміжної многозначної функції для многозначної пари Гана.

\textbf{Теорема 4.1.2.}
Нехай $X$~--- топологічний простір, $(g,h)$~--- пара Гана на $X$, $G(x)=(-\infty,g(x)]$  і $H(x)=(-\infty,g(x)]$, і пара Гана $(G,H)$ має проміжну неперервну функцію $F:X\rightarrow \mathbb{R}$. Тоді пара Гана $(g,h)$ також має проміжну неперервну функцію $f:X\rightarrow \mathbb{R}$.

\textit{\textbf{(СЛАЙД 22)}} У підрозділі 4.4 виявлено несподіваний звязок пар Гана з теорією нарізно неперервних відображень та теорією наближень.

Для довільної функції $f:X\rightarrow \mathbb{R}$, заданої на множині $X$ розглянемо числа $M(f)= \sup\limits_{x\in X}^{}f(x)\textmd{, }m(f)=\inf\limits_{x\in X}^{}f(x)\textmd{ і } ||f||=M(|f|).$

Для нарізно неперервної функції $f:[a,b]\times [c,d]\rightarrow\mathbb{R}$ покладемо $\alpha_f(x)=\frac{M(f^x)-m(f^x)}{2}$.

\textbf{Теорема 4.4.8.}
Для довільного прямокутника $P=X\times Y$, де $X=[a, b]$ i $Y=[c, d]$, і кожної невід'ємної напівнеперервної знизу функції $\varphi: X \rightarrow \mathbb{R}$ існує така нарізно неперервна функція $f: P \rightarrow \mathbb{R}$, що $\alpha_f=\varphi$.

\textit{\textbf{(СЛАЙД 23)}} Підрозділ 5.2 присвячено знаходженню відстані до простору неперервних функцій $C(X)$.

\textbf{Теорема 5.2.1.}
Нехай $X$~--- нормальний простір, $f:X\to {\mathbb R}$ - довільна функція. Тоді  $$d(f,C(X))=\frac{1}{2} \left\| \omega _{f} \right\|.$$

\textit{\textbf{(СЛАЙД 24)}} 
Функція $f:X\rightarrow \mathbb{R}$ називається \textit{квазінеперервною в точці} $x_{0}$ з $X$, якщо для довільного $\varepsilon>0$ і довільного околу $U$ точки $x_{0}$ в $X$ існує така відкрита в $X$ і непорожня множина $G$, що $G\subseteq U$ і $| f(x)-f(x_{0})|<\varepsilon$, як тільки $x\in G$. Функція $f$ називається \textit{квазінеперервною}, якщо вона є такою в кожній точці з простору $X$. Множину таких функцій ми позначаємо $K(X)$.

Множину всіх функцій $f:X\rightarrow \mathbb{R}$, які є квазінеперервними в точці $x_{0}$, ми позначаємо символом $K_{x_{0}}(X)$.


\textit{\textbf{(СЛАЙД 25)}} Відстань до простору квазінеперервних в точці функцій

Нехай $X$ і $Y$ - топологічні простори, $D\subseteq X$, $x_{0}\in \overline{D}$, $\mathcal{U}_{x_{0}}$~--- система всіх околів точки $x_{0}$ у просторі $X$ і $f:D\rightarrow Y$ - відображення.


Перетин $C(f,x_{0})=\bigcap\limits_{U\in\ \mathcal{U}_{x_{0}}}^{}\overline{f(U\bigcap D)}$ називається \textit{граничною множиною функції} $f$ \textit{у точці} $x_{0}$.

Позначимо символом $\rho(\xi,A)$~--- відстань від точки $\xi$ до множини $A$ на числовій прямій $\mathbb{R}$.


\textbf{Теорема 5.4.2.}
Нехай $X$~--- топологічний простір з першою аксіомою зліченності, $x_{0}$~--- неізольована точка в $X$, для якої множина $\{x_{0}\}$ замкнена в $X$, $f:X\rightarrow \mathbb{R}$~--- обмежена функція, яка неперервна при $x\neq x_{0}$, і $\dot{f}=f|_{X\setminus x_{0}}$. Тоді $$d(f,K_{x_{0}}(X))=d(f,K(X))=\frac{1}{2} \rho (f(x_{0}),C(\dot{f},x_{0})),$$
причому існує функція $g\in K(X)$, для якої $||f-g||=d(f,K(X))$.


\textit{\textbf{(СЛАЙД 26)}} Висновки:

 досліджено питання про існування проміжної афінної функції для пари функцій $(g,h)$, де $g$~--- вгнута, $h$~--- опукла, та $g(x)\leq h(x)$ на векторному просторі $X$;

 доведено існування проміжної кусково лінійної функції з даним значенням для пари функцій $(g,h)$, де $g$~--- напівнеперервна зверху, $h$~--- знизу, та $g(x)< h(x)$ на відрізку;

 доведено існування проміжної нескінченно диференційовної функції з даним значенням для пари функцій $(g,h)$, де $g$~--- напівнеперервна зверху, $h$~--- знизу, та $g(x)< h(x)$ на відрізку, невиродженому проміжку та замкненому паралелепіпеді в $\mathbb{R}^{n}$;

 доведено існування строго проміжної нескінченно диференційовної функції $f:X\rightarrow \mathbb{R}$ для строгих пар Гана, заданих на сепарабельних гільбертових просторах з допомогою диференційовних розбиттів одиниці, вписаних в задані відкриті покриття;

 побудовано строго проміжну диференційовну функцію $f:X\rightarrow \mathbb{R}$ для строгих пар Гана, заданих на асплундових просторах з допомогою диференційовних розбиттів одиниці на цих просторах;

 отримано аналог теореми Гана для певних многозначних відображень з топологічного простору $X$ в $\mathbb{R}$;

\end{document}
