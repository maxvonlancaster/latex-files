\documentclass[12pt, fleqn]{article}

\usepackage[cp1251]{inputenc}
\usepackage{amsmath,amsfonts}
\usepackage[english,russian,ukrainian]{babel}
\usepackage{amsmath,amsfonts,amssymb,amsthm}

\Ukrainian

\setlength{\voffset}{-20mm} \setlength{\hoffset}{-20mm}
\setlength{\textwidth}{170mm} \setlength{\textheight}{240mm}


\tolerance=10000
\sloppy
\begin{document}

\renewcommand{\baselinestretch}{1.2}

\pagestyle{empty}
УДК 517.51
\begin{center}
{\Large {\textbf{Побудова проміжних диференційовних функцій (Construction of intermediate differentiable function)}}}


\begin{center}
{ \bf  Маслюченко В. К., Мельник В. С. \\ Maslyuchenko V., Melnyk V.
\/}
\bigskip

v.maslyuchenko@gmail.com, windchange7@gmail.com

Чернівецький національний університет імені Юрія Федьковича.
\end{center}


\end{center}
\large
\bigskip

\begin{center}
\parbox{15cm}{\normalsize \parindent=0.5cm
Для напівнеперервних відповідно зверху і знизу дійснозначних функцій $g$ і $h$, заданих на замкненому паралелепіпеді $X$ в $\mathbb{R}^{n}$ і таких, що $g(x)<h(x)$ на $X$, і точок $x_{0}\in X$ та $y_{0}\in (g(x_{0}),h(x_{0})))$ побудована нескінченно диференційовна функція $f:X\rightarrow \mathbb{R}$, для якої $f(x_{0})=y_{0}$ і $g(x)<f(x)<h(x)$ на $X$. Подібні побудови здійснено і для сепарабельних гільбертових та асплундових просторів.

\bigskip

For given semicontinuous upper and lower respectively functions $g$ and $h$, defined on closed parallelepiped $X$ in $\mathbb{R}^{n}$, such, that $g(x)<h(x)$ on $X$, and points $x_{0}\in X$ and $y_{0}\in (g(x_{0}),h(x_{0}))$ we have constructed smooth function $f:X\rightarrow \mathbb{R}$, such that $f(x_{0})=y_{0}$ and $g(x)<f(x)<h(x)$ on $X$. We present similar constructions for functions defined on separable Hilbert spaces and Asplund spaces.}
\end{center}

\bigskip
\markboth{}{}






\textbf{1. Вступ.}

Класична теорема Гана про проміжну функцію [1] твердить, що для метричного простору $X$ і напівнеперервних відповідно зверху і знизу функцій $g:X\rightarrow \mathbb{R}$ і $h:X\rightarrow \mathbb{R}$, таких, що $g(x)\leq h(x)$ на $X$, існує неперервна функція $f:X\rightarrow \mathbb{R}$, для якої $g(x)\leq f(x)\leq h(x)$ на $X$. Пару $(g,h)$ напівнеперервних відповідно зверху і знизу функцій $g,h:X\rightarrow \mathbb{R}$ на топологічному просторі $X$, таких, що $g(x)\leq h(x)$ на $X$ ми називаємо [2] \textit{парою Гана} на $X$. Якщо ж $g(x)<h(x)$ на $X$, то пара Гана називається \textit{строгою}. Функція $f:X\rightarrow \mathbb{R}$, для якої $g(x)\leq f(x)\leq h(x)$ на $X$ називається \textit{проміжною} для пари $(g,h)$, а коли $g(x)<f(x)<h(x)$ при $g(x)<h(x)$ і $g(x)=f(x)=h(x)$ при $g(x)=h(x)$, то~--- \textit{строго проміжною}.

Ця теорема Гана у XX столітті дістала значний розвиток. Після того як Ж. Д'єдонне [3] переніс її на випадок паракомпактного простору $X$, Г. Тонґ [4,5] та М. Катетов [6,7] встановили, що для довільного $T_{1}$-простору $X$ існування проміжної неперервної функції $f:X\rightarrow \mathbb{R}$ для кожної пари Гана $(g,h)$ на $X$ є характеристичною властивістю нормальності простору $X$. К. Даукер [8] та М. Катетов [6] довели, що $T_{1}$-простір $X$ буде нормальним і зліченно паракомпактним тоді і тільки тоді, коли кожна строга пара Гана на $X$ має строго проміжну неперервну функцію. Нарешті, Е. Майкл [9] показав, що $T_{1}$-простір $X$ буде досконало нормальним тоді і тільки тоді, коли кожна пара Гана на $X$ має строго проміжну неперервну функцію. Новий підхід до доведення цих результатів запропонували К. Ґуд і Я. Старс [10], а К. Ямазакі [11] вивчав можливість перенесення теореми Гана на функції зі значеннями у впорядкованих просторах. Зауважимо, що теорема Гана про проміжну функцію має застосування в теорії наближень ([12, с. 23] і [13]) при знаходженні рівномірної відстані до простору неперервних функцій.

В останній час з'явилися нові аналоги та модифікації теореми Гана про проміжну функцію. Так, у праці [14] було встановлено, що для кожної пари Гана $(g,h)$ на відрізку $[a,b]$, в якій функції $g$ і $h$ зростають, існує проміжна зростаюча неперервна функція. В роботі [15] досліджувалося питання про існування проміжної афінної функції $f:X\rightarrow \mathbb{R}$ на векторному просторі $X$ для опуклих відповідно вгору і вниз функцій $g$ і $h$ на $X$. Нарешті, в статті [2] вивчалося питання про існування на проміжках числової прямої проміжних кусково лінійних чи нескінченно диференційовних функцій, що задовольняють певні додаткові умови.

Тут ми продовжуємо дослідження, розпочаті в праці [2]. Спочатку ми будуємо строго проміжну нескінченно диференційовну функцію $f$ з даним значенням $f(x_{0})=y_{0}$ для строгої пари Гана на замкненому паралелепіпеді в $\mathbb{R}^{n}$, застосовуючи як і в [2], де розглядався відрізок $[a,b]$, міркування компактності. Далі, з допомогою відповідних розбиттів одиниці ми доводимо існування строго проміжної нескінченно диференційовної за Фреше функції для довільної строгої пари Гана на сепарабельному гільбертовому просторі, розвиваючи підхід Ленґа-Ілса [16, с. 43-50]. На завершення вказується спосіб побудови строго проміжної диференційовної за Фреше функції на асплундових банахових просторах, використовуючи при цьому крім розбиттів одиниці техніку шапочок з [17].

\textbf{\textit{2. Існування проміжної $C^{\infty}$-функції на замкненому паралелепіпеді в $\mathbb{R}^{n}$.}}

У цьому пункті ми дослідимо питання про існування строго проміжної нескінченно диференційовної функції (коротко: $C^{\infty}$-функції) для строгої пари Гана на замкненому паралелепіпеді $X=[a_{1},b_{1}]\times...\times[a_{n},b_{n}]$ у просторі $\mathbb{R}^{n}$.

Перший підхід базується на згаданій у вступі теоремі Даукера-Катетова. Нехай $X$~--- компактний гаусдорфовий простір (коротко: компакт). Символом $C_{u}(X)$ позначимо банаховий простір всіх неперервних функцій $f:X\rightarrow \mathbb{R}$ з рівномірною нормою $||f||=\max\limits_{x\in X}^{}|f(x)|$. Зокрема, в ролі $X$ може виступати замкнений паралелепіпед в $\mathbb{R}^{n}$.

\textit{\textbf{Теорема 1.}} Нехай $X$~--- компакт, $L$~--- всюди щільна множина у просторі $C_{u}(X)$ і $(g,h)$~--- строга пара Гана на $X$. Тоді існує строго проміжна для $(g,h)$ функція $f:X\rightarrow \mathbb{R}$, така, що $f\in L$.

\textit{Доведення.} За відомою теоремою [18, с. 199] компакт $X$ є нормальним простором. Крім того, він, очевидно, паракомпактний, а значить, і зліченно паракомпактний. Тому за теоремою Даукера-Катетова існують такі неперервні функції $f_{i}:X\rightarrow \mathbb{R}$, $i=1,2$, що $g(x)<f_{1}(x)<f_{2}(x)<h(x)$ на $X$. Функція $\varphi(x)=\frac{f_{1}(x)+f_{2}(x)}{2}$ теж буде неперервною і $f_{1}(x)<\varphi(x)<f_{2}(x)$ на $X$. При цьому $$\varphi(x)-f_{1}(x)=\frac{f_{2}(x)-f_{1}(x)}{2}=f_{2}(x)-\varphi(x)$$ на $X$. Зрозуміло, що існує число $$\varepsilon=\min\limits_{x\in X}^{}(\varphi(x)-f_{1}(x))=\frac{1}{2}\min\limits_{x\in X}^{}(f_{2}(x)-f_{1}(x))=\min\limits_{x\in X}^{}(f_{2}(x)-\varphi(x))$$ і $\varepsilon>0$. В $\varepsilon$-околі $U_{\varepsilon}(\varphi)=\{\psi\in C_{u}(X):||\psi-\varphi||<\varepsilon\}$ точки $\varphi$ з простору $C_{u}(X)$ знайдеться елемент $f$ з множини $L$. Він і буде шуканою функцією, бо $$g(x)<f_{1}(x)=\varphi(x)-(\varphi(x)-f_{1}(x))\leq \varphi(x)-\varepsilon<f(x)< \varphi(x)+\varepsilon\leq$$ $$\leq \varphi(x)+(f_{2}(x)-\varphi(x))=f_{2}(x)<h(x)$$ на $X$.

Позначимо символом $P(X)$ простір всіх многочленів $$f(\xi_{1},...,\xi_{n})=\sum\limits_{k_{1},...,k_{n}=0}^{m}a_{k_{1},...,k_{n}}\xi_{1}^{k_{1}}...\xi_{n}^{k_{n}}$$ від $n$ змінних на замкненому паралелепіпеді $X$ у просторі $\mathbb{R}^{n}$. Добре відомо (див., наприклад, [19]), що $P(X)$ для замкненого паралелепіпеда $X$ в $\mathbb{R}^{n}$~--- це всюди щільний підпростір простору $C_{u}(X)$. Тому з теореми 1 негайно випливає

\textbf{\textit{Теорема 2.}}  Нехай $X=[a_{1},b_{1}]\times...\times[a_{n},b_{n}]$~--- це замкнений паралелепіпед в $\mathbb{R}^{n}$ і $(g,h)$~--- строга пара Гана на $X$. Тоді існує такий многочлен  $f\in P(X)$, що є строго проміжною функцією для пари $(g,h)$.

Оскільки многочлен є $C^{\infty}$-функцією, то кожна строга пара Гана на замкненому паралелепіпеді $X$ в $\mathbb{R}^{n}$ має строго проміжну $C^{\infty}$-функцію.

Зараз ми застосуємо інший прямий підхід, що базується на компактності замкненого паралелепіпеда $X$ і не використовує теореми Даукера-Катетова, а дозволяє довести її точніший варіант у цьому випадку.

Для функції $\varphi:X\rightarrow \mathbb{R}$ введемо в розгляд множину $\textmd{supp}\varphi=\{x\in X:\varphi(x)\neq0\}$, яку ми називатимемо \textit{носієм} функції $\varphi$.

\textit{\textbf{Лема 1.}} Для кожного невиродженого обмеженого відкритого паралелепіпеда $Q=(a_{1},b_{1})\times...\times(a_{n},b_{n})$ в $\mathbb{R}^{n}$ існує така $C^{\infty}$-функція $\varphi:\mathbb{R}^{n}\rightarrow \mathbb{R}$, що $\varphi(x)\geq 0$ на $\mathbb{R}^{n}$ і $\textmd{supp}\varphi=Q$.

\textit{Доведення.} Як легко перевірити для довільних чисел $a$ і $b$ з $\mathbb{R}$, таких, що $a<b$, функція  $$\varphi_{a,b}(t)= \left\{ \begin{array}{c} e^{\frac{1}{(t-a)(t-b)}},\textmd{ }a<t<b, \\ 0,\textmd{ }t\in \mathbb{R}\setminus(a,b),    \end{array} \right. $$ нескінченно диференційовна, невід'ємна і $\textmd{supp}\varphi_{a,b}=(a,b)$.

Покладемо $\varphi=\varphi_{a_{1},b_{1}}\otimes...\otimes\varphi_{a_{n},b_{n}}$, тобто для $x=(\xi_{1},...,\xi_{n})\in \mathbb{R}^{n}$  $$\varphi(x)=\varphi_{a_{1},b_{1}}(\xi_{1})...\varphi_{a_{n},b_{n}}(\xi_{n})$$ Нескладно переконатися в тому, що ця функція і є шуканою.

\textbf{\textit{Теорема 3.}} Нехай $X=[a_{1},b_{1}]\times...\times[a_{n},b_{n}]$~--- замкнений паралелепіпед в $\mathbb{R}^{n}$, $(g,h)$~--- строга пара Гана на $X$, $x_{0}\in X$ і $g(x_{0})<y_{0}<h(x_{0})$. Тоді існує така строго проміжна для пари $(g,h)$ нескінченно диференційовна функція $f:X\rightarrow \mathbb{R}$, що $f(x_{0})=y_{0}$.

\textit{Доведення.} Розглянемо максимум-норму  $$|x|=\max\{|\xi_{k}|:k=1,...,n\},$$ де $x=(\xi_{1},...,\xi_{n})\in \mathbb{R}^{n}$, на просторі $\mathbb{R}^{n}$ і відповідні кубічні $\varepsilon$-околи $U_{\varepsilon}(x)=\{u\in \mathbb{R}^{n}: |u-x|<\varepsilon\}.$ З напівнеперервності зверху функції $g$ у точці $x_{0}$ і знизу функції $h$ у тій же точці випливає, що існує таке $\delta>0$, що  $$g(x)<y_{0}<h(x)\textmd{ на }U_{\delta}(x_{0})\cap X.$$ Покладемо $Q_{0}=U_{\delta}(x_{0})$ і $K=X\setminus Q_{0}$. Для кожної точки $x$ з $K$ розглянемо довільне число $\gamma_{x}$, для якого $g(x)<\gamma_{x}<h(x)$. Для них можна визначити такий кубічний $\varepsilon_{x}$-окіл $U_{x}=U_{\varepsilon_{x}}(x)$ в $\mathbb{R}^{n}$, що $x_{0}\notin U_{x}$ і $$ g(u)<\gamma_{x}<h(u)\textmd{ на }X\cap U_{x}.$$

Множина $K$ замкнена в $X$, а значить, компактна. Тому з її відкритого покриття $\{U_{x}:x\in K\}$ можна виділити скінченне підпокриття, що складається з множин $Q_{j}=U_{\varepsilon_{x_{j}}}(x_{j})$, де $j=1,...,m$.

Для кожного відкритого куба $Q_{j}$, $j=0,1,...,m$, згідно з лемою 1 побудуємо таку невід'ємну   $C^{\infty}$-функцію $\psi_{i}:\mathbb{R}^{n}\rightarrow \mathbb{R}$, що $\textmd{supp}\psi_{i}=Q_{i}$. Нехай $\psi=\sum\limits_{j=0}^{m}\psi_{j}$. Оскільки куби $Q_{0},Q_{1},...,Q_{m}$ покривають паралелепіпед $X$, то для кожного $x\in X$ існує таке $j=0,1,...,m$, що $x\in Q_{j}$, і тому $\psi(x)\geq\psi_{j}(x)>0$, адже $Q_{j}=\textmd{supp}\psi_{j}$. Виходить, що $\psi(x)>0$ на $X$. Тому можна визначити на $X$ функції $\varphi_{j}(x)=\frac{\psi_{j}(x)}{\psi(x)}$. Ясно, що всі вони нескінченно диференційовні, $\sum\limits_{j=0}^{m}\varphi_{j}(x)=1$ на $X$ і $\textmd{supp}\varphi_{j}\subseteq Q_{j}$ при $j=0,1,...,m$.

Покладемо $y_{j}=\gamma_{x_{j}}$ при $j=0,1,...,m$ і $$f=\sum\limits_{j=0}^{m}y_{j}\varphi_{j}.$$ Зрозуміло, що $f$~--- це нескінченно диференційовна функція на $X$. Покажемо, що вона є шуканою.

По-перше, $\varphi_{j}(x_{0})=0$ для всіх $j=1,...,m$, бо $x_{0}\notin Q_{j}$ для таких $j$ за побудовою. Тому $\psi(x_{0})=\psi_{0}(x_{0})$, отже, $\varphi_{0}(x_{0})=1$. В такому разі $$f(x_{0})=\sum\limits_{j=0}^{m}y_{j}\varphi_{j}(x_{0})=y_{0}\varphi_{0}(x_{0})=y_{0}.$$.

Далі, для $x\in X$ розглянемо множину $J(x)=\{j:x\in \textmd{supp}\varphi_{j}\}$. Множина $J(x)$ непорожня, бо $\sum\limits_{j=0}^{m}\varphi_{j}(x)=1$ на $X$. Якщо $j\in J(x)$, то $x\in \textmd{supp}\varphi_{j}\subseteq Q_{j}$, отже, $x\in Q_{j}$. Тоді за побудовою $$g(x)<y_{j}=\gamma_{x_{j}}<h(x)\textmd{ і }\varphi_{j}(x)>0.$$ Якщо ж $j\notin J(x)$, то $\varphi_{j}(x)=0$. Тому $$g(x)=\sum\limits_{j\in J(x)}^{}g(x)\varphi_{j}(x)<f(x)=\sum\limits_{j\in J(x)}^{}y_{j}\varphi_{j}(x)<\sum\limits_{j\in J(x)}^{}h(x)\varphi_{j}(x)=h(x).$$ Таким чином, $f$~--- шукана функція.

\textbf{\textit{3. Диференційовність за Фреше і Ґато і похідна норми.}}

Нехай $X$ і $Y$~--- дійсні нормовані простори і $f:X\rightarrow Y$~--- відображення. Воно називається \textit{диференційовним за Ґато у точці} $x$ з $X$, якщо існує такий лінійний неперервний оператор $A:X\rightarrow Y$, тобто елемент з простору $L(X,Y)$, що для довільного $h\in X$ $$\lim\limits_{t\rightarrow  0}^{}\frac{f(x+th)-f(x)}{t}=Ah$$ Такий оператор єдиний, він називається \textit{похідною Ґато} відображення $f$ у точці $x$ і ми позначимо його символом $f'_{G}(x)$. Відображення $f:X\rightarrow Y$ називаємо \textit{диференційовним за Фреше у точці} $x$ з $X$, якщо існує такий оператор $A$ з $L(X,Y)$, що  $$\lim\limits_{h\rightarrow  0}^{}\frac{f(x+h)-f(x)-Ah}{||h||}=0.$$ І тут такий оператор визначається однозначно, він називається \textit{похідною Фреше} відображення $f$ у точці $x$ і позначається символом $f'(x)$. Легко перевірити [20, с. 556], що з диференційовності за Фреше відображення $f$ у точці $x$ випливає його диференційовність за Ґато у точці $x$ і рівність $f'_{G}(x)=f'(x)$. Диференційовні за Фреше відображення $f:X\rightarrow Y$ ми будемо називати просто \textit{диференційовними}, що означає диференційовність за Фреше у кожній точці $x\in X$.

Добре відомо [20, с. 552], що для дійсних нормованих просторів $X$, $Y$ і $Z$ і відображень $f:X\rightarrow Y$ і $g:Y\rightarrow Z$ з диференційовності $f$ у точці $x$ і диференційовності $g$ у точці $f(x)$ випливає диференційовність композиції $h=g\circ f$ у точці $x$ і формула $$h'(x)=g'(f(x))\circ f'(x).$$

Нас буде цікавити випадок $Y=\mathbb{R}$, тобто коли розглядаються функціонали $f:X\rightarrow \mathbb{R}$, які ми називатимемо просто функціями. Для функції $f:X\rightarrow \mathbb{R}$ її похідна $f'(x)$ у точці $x$~--- це лінійний неперервний функціонал на $X$, тобто елемент спряженого з $X$ простору $X^{*}$. Якщо $X=Y=\mathbb{R}$, то співставляючи числу $a\in \mathbb{R}$ лінійне неперервне відображення $y=ax$ ми одержимо лінійну ізометрію $T:\mathbb{R}\rightarrow L(\mathbb{R},\mathbb{R})$, яка дозволяє ототожнити лінійні неперервні оператори з $\mathbb{R}$ в $\mathbb{R}$ з числами з $\mathbb{R}$. Для відображень $f:\mathbb{R}\rightarrow \mathbb{R}$ під похідною $f'(x)$ прийнято розуміти число з $\mathbb{R}$, що породжує оператор $h\mapsto f'(x)h$, який є диференціалом функції $f$ у точці $x$. Цей оператор і є похідною Фреше функції $f$ у точці $x$.

Якщо функція $f:X\rightarrow \mathbb{R}$ диференційовна у точці $x$ і функція $g:\mathbb{R}\rightarrow \mathbb{R}$ диференційовна в точці $f(x)$, то і композиція $h=g\circ f$ диференційовна в точці $x$, причому $h'(x)=g'(f(x)) f'(x)$. У цій формулі число $g'(f(x))$ множиться на функціонал $f'(x)$.

Нам буде потрібний один результат з [17], для якого ми дамо доведення, детальніше, ніж у [17, с. 49].

\textbf{\textit{Лема 2.}} Нехай $(X,p)$~--- нормований простір з диференційовною при $x\neq 0$ нормо $p(x)=||x||$. Тоді $||p'(x)||=1$ для кожного $x\neq 0$.

\textit{Доведення.} Нехай $x\neq 0$. При $t>0$ $$p(x+tx)-p(x)=||(1+t)x||-||x||=(1+t)||x||-||x||=t||x||.$$ Тоді $$p'(x)x=\lim\limits_{t\rightarrow0}^{}\frac{p(x+tx)-p(x)}{t}=\lim\limits_{t\rightarrow+0}^{} \frac{t||x||}{t}=||x||,$$ звідки випливає, що $||x||=|p'(x)x|\leq||p'(x)||||x||$, отже, $||p'(x)||\geq1$.

З іншого боку, з нерівності $|||u||-||v|||\leq||u-v||$ випливає, що $$|p(x+th)-p(x)|\leq||th||=|t|||h||.$$ Отже, $|\frac{p(x+th)-p(x)}{t}|\leq||h||$ при $t>0$. Перейшовши в цій нерівності до границі при $t\rightarrow+0$, отримаємо, що $|p'(x)h|\leq||h||$ для кожного $h\in X$. Звідси випливає, що $||p'(x)||\leq1$, отже, $||p'(x)||=1$.

\textbf{\textit{4. Існування нескінченно диференційовної проміжної функції на сепарабельному гільбертовому просторі.
}}

Нескладно перевірити, що на евклідовому просторі $X$ [21, с. 7] квадрат його норми $f(x)=||x||^{2}=<x,x>$, де $<\cdot,\cdot>$~--- скалярний добуток на $X$, є нескінченно диференційовною функцією. Використовуючи $C^{\infty}$-функції з доведення леми 1 і функцію $x\mapsto ||x||^{2}$ можна довести таке твердженн [16, с. 49].

\textbf{\textit{Лема 3.}} Нехай $A$ і $B$~--- непорожні неперетинні замкнені множини у дійсному сепарабельному гільбертовому просторі $X$. Тоді існує така $C^{\infty}$-функція $\varphi:X\rightarrow [0,1]$, що $\varphi(x)=1$ на $A$ і $\varphi(x)=0$ на $B$.

З допомогою цієї леми доведемо теорему про існування $C^{\infty}$-розбиття одиниці на сепарабельному гільбертовому просторі.

Нагадаємо, що сім'я множин $(A_{i})_{i\in I}$ топологічного простору $X$ називається \textit{локально скінченною}, якщо у кожної точки $x$ з $X$ існує окіл $U$, такий, що множина $I(U)=\{i\in I: U\cap A_{i}\doteq {\O}\}$ є скінченною. Кажуть що сім'я множин $\alpha=(A_{i})_{i\in I}$ вписана у сім'ю множин $\beta=(B_{j})_{j\in J}$ (позначається $\alpha\preccurlyeq \beta$), якщо для кожного $i\in I$ існує таке $j\in J$, що $A_{i}\subseteq B_{j}$. Кажуть, що сім'я $(\varphi_{i})_{i\in I}$ неперервних функцій $\varphi_{i}:X\rightarrow [0,1]$ утворює \textit{локально скінченне розбиття одиниці} на топологічному просторі $X$, що \textit{підпорядковане} покриттю $(U_{j})_{j\in J}$ простору $X$, якщо сім'я $(\textmd{supp}\varphi_{i})_{i\in I}$ локально скінченна і вписана в сім'ю $(U_{j})_{j\in J}$, причому  $$\sum\limits_{i\in I}^{}\varphi_{i}(x)=1\textmd{ на }X.$$

Якщо простір $X$ нормований і функції $\varphi_{i}$ нескінченно диференційовні, то кажуть, що маємо  $C^{\infty}$-\textit{розбиття одиниці}.

\textbf{\textit{Теорема 4.}} Нехай $X$~--- дійсний сепарабельний гільбертовий простір і $(U_{j})_{j\in J}$~--- відкрите покриття простору $X$. Тоді існує локально скінченне $C^{\infty}$-розбиття одиниці $(\varphi_{i})_{i\in I}$ на $X$, яке підпорядковане цьому покриттю.

\textit{Доведення.} З теореми Стоуна про паракомпактність метризовного простору [18, с. 414]  випливає, що існує таке локально скінченне відкрите покриття $(V_{i})_{i\in I}$ простору $X$, що вписане в покриття $(U_{j})_{j\in J}$. Для нього можна побудувати [18 с. 446] сім'ю $(A_{i})_{i\in I}$ замкнених в $X$ множин, таку, що $A_{i}\subseteq V_{i}$ для кожного $i\in I$, яка утворює покриття простору $X$. Застосувавши до замкнених множин $A_{i}$ та $B_{i}=X\setminus V_{i}$ лему 3, ми побудуємо $C^{\infty}$-функції $\psi_{i}:X\rightarrow [0,1]$, для яких $\psi_{i}(x)=1$ на $A_{i}$ та $\psi_{i}(x)=0$ на $B_{i}$. Оскільки $\textmd{supp}\psi_{i}\subseteq V_{i}$, то сім'я $(\textmd{supp}\psi_{i})_{i\in I}$ локально скінченна. Тому можна розглянути на $X$ функцію  $$\psi(x)=\sum\limits_{i\in I}^{}\psi_{i}(x),$$ яка буде, очевидно, нескінченно диференційовною. При цьому $\psi(x)>0$ на $X$, адже для кожного $x\in X$ існує таке $i\in I$, що $x\in A_{i}$, і тоді $\psi(x)\geq \psi_{i}(x)=1>0.$

Покладемо $\varphi_{i}=\frac{\psi_{i}}{\psi}.$ Ясно, що $\varphi_{i}$~--- це $C^{\infty}$-функції, визначені на $X$, при цьому $0\leq\varphi_{i}(x)\leq 1$ і $$\sum\limits_{i\in I}^{}\varphi_{i}(x)=\frac{\sum\limits_{i\in I}^{}\psi_{i}(x)}{\psi(x)}=1$$ на $X$. Разом з тим $\textmd{supp}\varphi_{i}=\textmd{supp}\psi_{i}\subseteq V_{i}\subseteq U_{j}$ для деякого $j=j(i)$. Таким чином $(\varphi_{i})_{i\in I}$~--- шукане $C^{\infty}$- розбиття одиниці.

\textbf{\textit{Теорема 5.}} Нехай $X$~--- сепарабельний гільбертовий простір і $(g,h)$~--- строга пара Гана на $X$. Тоді існує $C^{\infty}$-функція $f:X\rightarrow \mathbb{R}$, яка буде строго проміжною для пари $(g,h)$.

\textit{Доведення.} Для кожного $x\in X$ виберемо довільне число $\gamma_{x}$, для якого $g(x)<\gamma_{x}<h(x)$. З напівнеперервності зверху і знизу у точці $x$ функцій $g$ і $h$ відповідно випливає, що для кожного $x\in X$ існує такий відкритий окіл $U_{x}$ точки $x$ в $X$, що $$g(u)<\gamma_{x}<h(u)\textmd{ на }U_{x}.$$ Згідно з теоремою 4  існує локально скінченне $C^{\infty}$-розбиття одиниці $(\varphi_{i})_{i\in I}$, яке підпорядковане покриттю $(U_{x})_{x\in X}$. Для кожного $i\in I$ виберемо $x_{i}\in X$ так, що $\textmd{supp}\varphi_{i}\subseteq U_{x_{i}}$ і покладемо $y_{i}=\gamma_{x_{i}}$. Розглянемо на $X$ функцію $$f(x)=\sum\limits_{i\in I}^{}y_{i}\varphi_{i}(x).$$ Її нескінченна диференційовність негайно випливає з нескінченної диференційовності функції $\varphi_{i}$. Покажемо, що функція $f$ і є шуканою.

Нехай $x\in X$. Розглянемо множину $I(x)=\{i\in I:x\in\textmd{supp}\varphi_{i}\}$. За побудовою ця множина скінченна. Якщо $x\in \textmd{supp}\varphi_{i}$, то $x\in U_{x_{i}}$, отже, $$g(x)<\gamma_{x_{i}}=y_{i}<h(x)\textmd{ і }\varphi_{i}(x)>0.$$ Тому $$g(x)=\sum\limits_{i\in I}^{} g(x)\varphi_{i}(x)<\sum\limits_{i\in I}^{} y_{i}\varphi_{i}(x)=f(x)<\sum\limits_{i\in I}^{} h(x)\varphi_{i}(x)=h(x)$$ для кожного $x\in X$.

\textbf{\textit{5. Асплундові простори. }}

Дійсний банаховий простір $X$ називається \textit{асплундовим} [17, с. 27], якщо для довільного його сепарабельного підпростору $L$ спряжений з ним простір $L^{*}$ теж сепарабельний. Можна довести, що кожний сепарабельний банаховий простір $X$ з сепарабельним спряженим $X^{*}$ є асплундовим. Рефлексивні банахові простори є асплундовими, зокрема, такими є простори $l_{p}(I)$ при $1<p<\infty$, простори $c_{0}(I)$ теж асплундові, а простори $l_{1}$ і $C[0,1]$~--- ні.

\textit{Шапочка} (bump function) на нормованому просторі $X$~--- це функція $\varphi:X\rightarrow \mathbb{R}$ з обмеженим непорожнім носієм $\textmd{supp}\varphi$. Ми будемо використовувати наступний результат з [17, с. 59].

\textbf{\textit{Теорема 6.}} Нехай $X$~--- дійсний сепарабельний банаховий простір. Тоді наступні умови еквівалентні:

(i) на $X$ існує диференційовна при $x\neq 0$ норма, що еквівалентна до вихідної норми простору $X$;

(ii) на $X$ існує диференційовна шапочка;

(iii) спряжений з $X$ простір $X^{*}$ сепарабельний.

Зауважимо, що ще в праці [22] вказувалося на те, що диференційовних шапочок на просторах $l_{1}$ і $C[0,1]$ не існує.

Введемо в розгляд числа $I=\int\limits_{-1}^{1}e^{\frac{1}{t^{2}-1}}dt$ і $M=\frac{2}{eI}$. Символами $B[x_{0},r]$ і $B(x_{0},r)$ ми позначаємо відповідно замкнену і відкриту кулі з центром у точці $x_{0}$ і радіусом $r$ у нормованому просторі $(X,||\cdot||)$.

\textit{\textbf{Лема 4.}} Нехай $(X,||\cdot||)$~--- дійсний банаховий простір з диференційовною при $x\neq 0$ нормою $||\cdot||$, $x_{0}\in X$ і $0<r<R$. Тоді існує диференційовна функція $f:X\rightarrow[0,1]$, така, що $f(x)=1$ на $B[x_{0},r]$, $\textmd{supp}f=B(x_{0},R)$ і $||f'(x)||\leq\frac{M}{R-r}$ на $X$.

\textit{Доведення.} Розглянемо $C^{\infty}$-функцію $\varphi=\varphi_{-1,1}$ з доведення леми 1. Функція $\psi(t)=\frac{1}{I}\int\limits_{-\infty}^{t}\varphi(s)ds$ теж буде нескінченно диференційовною з $\psi'(t)=\frac{\varphi(t)}{I}$, причому $0\leq \psi(t)\leq 1$ і $0\leq \psi'(t)\leq \frac{1}{eI}$ на $\mathbb{R}$, $\textmd{supp}\psi=(-1,+\infty)$, $\psi(t)=1$ при $t\geq1$. Нехай $\gamma(t)=\frac{2(t-r)}{R-r}-1$ і $g(t)=1-\psi(\gamma(t)).$ Ясно, що функція $g:\mathbb{R}\rightarrow \mathbb{R}$ нескінченно диференційовна, $0\leq g(t)\leq 1$ на $\mathbb{R}$, $g(t)=1$ при $t\leq r$, $\textmd{supp}g=(-\infty,R)$ і $$g'(t)=-\psi'(\gamma(t))\gamma'(t)=-\frac{2\varphi(\gamma(t))}{I(R-r)}\textmd{ на }\mathbb{R}.$$ Покладемо $p(x)=||x||$ і $f(x)=g(p(x-x_{0}))$ на $X$. Ясно, що функція $f$ диференційовна як при $x\neq x_{0}$ за теоремою про диференційовність композиції, так і в точці $x_{0}$, бо $f(x)=1$ при $||x-x_{0}||\leq r$. При цьому $0\leq f(x)\leq 1$ і $\textmd{supp}f=B(x_{0},R)$. Нарешті, $$f'(x)=g'(p(x-x_{0}))p'(x-x_{0})\textmd{ при }x\neq x_{0}\textmd{ і }f'(x_{0})=0.$$ Тому при $x\neq x_{0}$ за лемою 2 $$||f'(x)||=|g'(p(x-x_{0}))|||p'(x-x_{0})||=\frac{2|\varphi(\gamma(p(x-x_{0})))|}{I(R-r)}\leq \frac{2}{eI(R-r)}=\frac{M}{R-r}$$ і $||f'(x_{0})||=0\leq \frac{M}{R-r}.$ Таким чином, $f$~--- це шукана функція.

Нам буде потрібна теорема про почленне диференціювання рядів з функціоналів на банаховому просторі, яка випливає з теореми про диференціювання граничної функції [23, с. 52].

\textbf{\textit{Теорема 7.}} Нехай $X$~--- дійсний банаховий простір, $u_{n}:X\rightarrow \mathbb{R}$~--- диференційовні функції і $f(x)=\sum\limits_{n=1}^{\infty}u_{n}(x)$ на $X$, причому ряд з похідних $\sum\limits_{n=1}^{\infty}u'_{n}(x)$ збігається рівномірно на $X$. Тоді функція $f$ диференційовна і $f'(x)=\sum\limits_{n=1}^{\infty}u'_{n}(x)$ на $X$.

З леми 4  і теореми 7 випливає

\textbf{\textit{Лема 5.}} Нехай $X$~--- сепарабельний асплундовий простір і $G$~--- відкрита непорожня і обмежена множина в $X$. Тоді існує диференційовна функція $f:X\rightarrow [0,1]$, така, що $\textmd{supp}f=G$.

\textit{Доведення.} Згідно з теоремою 6 на  $X$ існує еквівалентна норма $||\cdot||$, яка диференційовна при $x\neq 0$. Відносно цієї норми $X$ буде сепарабельним і банаховим, множина $G$ відкритою і обмеженою, отже, її діаметр $$D=\textmd{diam}G=\textmd{sup}\{||x'-x''||:x',x''\in G\}$$~--- це скінченне число. З сепарабельності простору $(X,||\cdot||)$ випливає, що існує така послідовність відкритих куль $U_{n}=B(x_{n},r_{n})$ в $X$, що $G=\bigcup\limits_{n=1}^{\infty}U_{n}$. Оскільки $U_{n}\subseteq G$, то $r_{n}\leq D$ для кожного $n$. Нехай $B_{n}=B[x_{n},\frac{r_{n}}{2}]$. За лемою 4 існує така диференційовна функція $\varphi_{n}:X\rightarrow[0,1]$, що $\varphi_{n}(x)=1$ на $B_{n}$, $\textmd{supp}\varphi_{n}=U_{n}$ і $||\varphi'_{n}(x)||\leq\frac{2M}{r_{n}}$ на $X$. Покладемо $u_{n}(x)=\frac{r_{n}}{2^{n}D}\varphi_{n}(x)$ на $X$. Оскільки $$0\leq u_{n}(x)=\frac{r_{n}}{2^{n}D}\varphi_{n}(x)\leq \frac{r_{n}}{2^{n}D}\leq\frac{1}{2^{n}}\textmd{ на }X$$ для кожного $n$, то ряд $$f(x)=\sum\limits_{n=1}^{\infty}u_{n}(x)$$ збігається на $X$ навіть рівномірно, причому $0\leq f(x)\leq \sum\limits_{n=1}^{\infty}\frac{1}{2^{n}}=1.$ Далі, для довільних $x\in X$ і $n\in \mathbb{N}$ $$||u'_{n}(x)||=\frac{r_{n}}{2^{n}D}||\varphi'_{n}(x)||\leq \frac{r_{n}}{2^{n}D}\cdot \frac{2M}{r_{n}}=\frac{M}{2^{n-1}D}.$$

Тому ряд $\sum\limits_{n=1}^{\infty}||u'_{n}(x)||$ збігається рівномірно на $X$, звідки випливає і рівномірна збіжність ряду $\sum\limits_{n=1}^{\infty}u'_{n}(x)$ на $X$. В такому разі за теоремою 7 функція $f$ буде диференційовною і $f'(x)=\sum\limits_{n=1}^{\infty}u'_{n}(x)$ на $X$.

Залишилося перевірити, що $\textmd{supp}f=G$. Якщо $x\in G$, то існує такий номер $n$, що $x\in U_{n}=\textmd{supp}\varphi_{n}=\textmd{supp}u_{n}$. Але $u_{k}(x)\geq0$ для кожного $k$, тому $$f(x)=\sum\limits_{k=1}^{\infty}u_{k}(x)\geq u_{n}(x)>0,$$ отже, $x\in \textmd{supp}f$. Навпаки, якщо $x\in \textmd{supp}f$, то $f(x)>0$, отже існує такий номер $n$, що $u_{n}(x)>0$, а тоді $x\in \textmd{supp}u_{n}=U_{n}\subseteq G$, значить, $x\in G$.

Таким чином, $f$~--- шукана функція.

\textbf{\textit{6. Існування проміжної диференційовної функції на асплундовому просторі.}}

На основі леми 5 ми доведемо теорему про існування розбиття одиниці на асплундовому просторі, що складається з диференційовних функцій.

\textbf{\textit{Теорема 8.}} Нехай $X$~--- сепарабельний асплундовий простір і $(U_{j})_{j\in J}$~--- його відкрите покриття, що складається з обмежених множин $U_{j}$. Тоді існує локально скінченне розбиття одиниці $(\varphi_{i})_{i\in I}$ на $X$, яке підпорядковане покриттю $(U_{j})_{j\in J}$ і складається з диференційовних функцій $\varphi_{i}$.

\textbf{\textit{Доведення.}} Впишемо в покриття $(U_{j})_{j\in J}$ локально скінченне відкрите покриття $(V_{i})_{i\in I}$, де $V_{i}\neq {\O}$. Всі множини $V_{i}$ обмежені, тому на основі леми 5 для кожного $i\in I$ існує диференційовна функція $\psi_{i}:X\rightarrow [0,1]$, така, що $\textmd{supp}\psi_{i}=V_{i}$. Функція $$\psi(x)=\sum\limits_{i\in I}^{}\psi_{i}(x)$$ буде визначеною на $X$ та диференційовною і $\psi(x)>0$, оскільки $$X=\bigcup\limits_{i\in I}^{}\textmd{supp}\psi_{i}.$$ В такому разі функції $\varphi_{i}=\frac{\psi_{i}}{\psi}$ визначені і диференційовні на $X$, $\textmd{supp}\varphi_{i}=\textmd{supp}\psi_{i}=V_{i}$ для кожного $i\in I$. При цьому $$\sum\limits_{i\in I}^{}\varphi_{i}(x)=1\textmd{ на }X,$$ отже, $(\varphi_{i})_{i\in I}$~--- це шукане розбиття одиниці.

З теореми 8 виводиться

\textbf{\textit{Теорема 9.}} Нехай $(g,h)$~--- строга пара Гана на сепарабельному асплундовому просторі $X$. Тоді для неї існує строго проміжна диференційовна функція $f:X\rightarrow \mathbb{R}$.

\textit{Доведення.} Для кожного $x\in X$ можна вибрати число $\gamma_{x}$ і відкриту кулю $U_{x}=B(x,\varepsilon_{x})$, так, що $$g(u)<\gamma_{x}<h(u)\textmd{ на }U_{x}.$$ Для покриття $(U_{x})_{x\in X}$ простору $X$ згідно з теоремою 8 існує підпорядковане йому локально скінченне розбиття одиниці $(\varphi_{i})_{i\in I}$, що складається з диференційовних функцій $\varphi_{i}:X\rightarrow [0,1]$. Для кожного $i\in I$ існує така точка $x_{i}\in X$, то $\textmd{supp}\varphi_{i}\subseteq U_{x_{i}}$. Покладемо $y_{i}=\gamma_{x_{i}}$ і визначимо на $X$ функцію $$f(x)=\sum\limits_{i\in I}^{}y_{i}\varphi_{i}(x).$$ Як і в доведенні теореми 5 легко перевіряється, що $f$~--- це строго проміжна для пари $(g,h)$ диференційовна функція.

{\normalsize\centerline{СПИСОК ЛІТЕРАТУРИ}
\medskip

1. {\it Hahn H. \/} Uber halbstetige und unstetige Functionen // Sitzungsberichte Akad.Wiss.Wien. Math. - naturwiss.Kl.Abt.IIa.~--- 1917.~--- \textbf{126}.~--- S.91-110.

2. \textit{Маслюченко В.К., Маслюченко О.В., Мельник В.С.}  Існування проміжних кусково лінійних та нескінченно диференційовних функцій// Бук. мат. журн.~--- 2016.~--- \textbf{4}, №3-4.~---  С.93-100.

3. {\it Dieudonne J.\/} Une g\'{e}n\'{e}ralisation des espaces compacts // J. de Math. Pyres et Appl.~--- 1944.~--- \textbf{23}.~--- P.65-76.

4. \textit{Tong H.} Some characterizations of normal and perfectly normal spaces // Bull.Amer.Math.Soc.~--- 1948.~--- \textbf{54}.~--- P.65.

5. \textit{Tong H.} Some characterizations of normal and perfectly normal spaces // Duke Math.J.~--- 1952.~--- \textbf{19}.~--- P.289-292.

6. \textit{Katetov M.} On real-valued functions in topological spaces // Fund.Math.~--- 1952.~--- \textbf{38}.~--- P.85-91.

7. \textit{Katetov M.} Correction to 'On real-valued functions in topological spaces' // Fund.Math.~--- 1953.~--- \textbf{40}.~--- P.203-205.

8. \textit{Dowker C. H.} On countably paracompact spaces // Canad. J. Math.~--- 1951.~--- \textbf{3}.~--- P.219-224.

9. \textit{Michael E.} Continuous selections I // Ann. of Math.~--- 1956.~--- \textbf{63}.~--- P.361–382.

10. {\it Good C., Stares I.\/} New proofs of classical insertion theorems // Comm. Math. Univ. Carolinae.~--- 2000.~--- \textbf{41},№1.~--- P.139-142.

11. {\it Yamazaki K.\/} The range of maps on classical insertion theorems // Acta Math. Hungar.~--- 2011.~--- \textbf{132}(1-2).~--- P.42-48.

12. \textit{Benyamini Y., Lindenstrauss J.} Geometric nonlinear functional analysis. V.1.~--- Amer.Math.Soc., 2000.~--- 488p.

13. \textit{Маслюченко В. К., Мельник В. С.} Про рівномірне відхилення від
простору неперервних функцій // Збірник праць Ін-ту математики НАН України~--- Київ: Інститут математики НАН України, 2014.~--- №1 ~--- Т.XI.~--- С.158-166.

14. {\it Маслюченко В.К., Петей С.П.\/} Поточкові границі неперервних монотонних функцій та функцій обмеженої варіації // Бук. мат. журн. — 2015. — 3,№2. — С.64-71.

15. {\it Маслюченко В.К., Мельник В.С.\/} Теореми про проміжну афінну функцію для опуклої і вгнутої функцій // Бук. мат. журн. — 2016. — 4,№1. — С.110-116.

16. \textit{Ленг С.} Введение в теорию дифференцируемых многообразий.~--- М.: Мир., 1967,~---  203 с.

17. \textit{Deville R., Godefroy G., Zizler V.} Smoothness and Renormings in Banach Spaces.~--- Longman Scientific \& Technical, 1993.~--- 359 p.

18. \textit{Энгелькинг Р.} Общая топология.~--- М.: Мир, 1986.~--- 752 с.

19. \textit{Волошин Г.А.} Пошарове наближення нарізно неперервних функцій за допомогою многочленів Бернштейна від багатьох змінних // Бук. мат. журн.~--- 2013.~--- \textbf{1}, №1-2.~--- С. 26-29.

20. \textit{Колмогоров А.Н., Фомин С.В.} Элементы теории функций и функционального анализа.~--- М.: Наука, 1989.~--- 624 с.

21. \textit{Маслюченко В. К.} Лекції з функціонального аналізу. Ч.3. Гільбертові простори. ~--- Чернівці : Чернівецький нац. ун-т, 2011. ~--- 71 с.

22. \textit{Bonic R., Frampton C.,} Differentiable functions on certain Banach spaces // Bull. of the Amer. Math. Soc.~--- 1965,~--- \textbf{71}. № 2.~--- С. 393-395.

23. \textit{Картан А.} Дифференциальное исчисление. Дифференциальные формы.~--- М.: Мир, 1971.~--- 392 с.



\end{document} 